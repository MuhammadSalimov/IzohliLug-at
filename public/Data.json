[
    {
        "type": "a",
        "name": "Abbat",
        "info": "(lot.abbas, abbatic, qadimiy yahud. abba – ota) – V asrdan boshlab xristian dinidagi erkaklar monastirining boshligʻi. Atama sifatida rohiblikning ilk davrlarida – zohidlik qilib yurilgan vaqtlarda paydo boʻlgan. Oʻsha paytlarda yosh qalandarlar odatda obroʻli murabbiylari atrofiga jamlangan. Ushbu murabbiyni ota deb atashgan. A.lar avval boshda rohiblar tomonidan saylangan va yepiskop tomonidan tasdiqlangan. Cherkov iyerarxiyasida yepiskopdan keyingi pogʻonada turgan. Koʻpchilik A.lar yepiskop ta’siridan qutilish huquqini papalardan olishgan va natijada ular toʻgʻridan-toʻgʻri Rim papasiga boʻysunadigan boʻldi. VIII-IX va keyingi asrlarda A. unvoni dunyoviy hukmdorlar buyrugʻiga binoan alohida xizmatlari uchun dunyoviy kishilarga berilgan holatlari ham ma’lum."
    },
    {
        "type": "a",
        "name": "Abbatisa",
        "info": " – ayollar katolik monastirlarining boshqaruvchilari."
    },
    {
        "type": "a",
        "name": "Abbatlik",
        "info": " – abbat yoki abbatista tomonidan boshqariladigan katolik monastirlari. A.lar boy va yirik boʻlgan (Sen-Deni, Klyni, Sen-Gallen, Sent-Olbans va boshqalar); ular yepiskoplarga, ba’zan bevosita Rim papasining oʻziga boʻysungan. A. kattagina yer mulklari sohiblari boʻlib, feodal senoriya hisoblangan. Siyosiy va iqtisodiy ta’sir ahamiyatiga ega boʻlgan."
    },
    {
        "type": "a",
        "name": "Absolyutizm",
        "info": " (lot.cheklanmagan, mustaqil, mutloq) – monarx qoʻlida cheklanmagan oliy hokimiyat toʻplangan davlar tuzumi va boshqaruv shakli. A. oʻrta asrlarning soʻnggi davriga kelganda XV asr oxiridan shakllangan va yangi zamon davriga kelganda oʻz choqqisiga koʻtarilgan. Asosiy belgilari: 1) barcha hokimiyatning monarx qoʻlida toʻplanganligi, toifaviy vakillik muassasalarining faoliyati toʻxtatilganligi yoki cheklanganligi; 2) byurokratik boshqaruvning kuchayganligi; 3) doimiy armiyaning mavjudligi. Monarx endi vassallariga emas, oʻz armiyasiga tayangan; 4) senorlarning sud va ma’muriy hokimiyati cheklanganligi."
    },
    {
        "type": "a",
        "name": "Adlentado",
        "info": " (isp. oldinda yurmoq, oʻzib ketmoq) – konkistadorlar qoʻshini yoʻlboshchisi."
    },
    {
        "type": "a",
        "name": "Afina",
        "info": " gersogligi – hozirgi Gretsiya hududida salibchilarning 4-salib yurishidan (1202-1204) bir yil keyin tuzgan davlati (1205-1458). 1224-yilgacha Fessalonika qirolligi, undan keyin Axey knyazligi vassalligini tan olgan. A.G. 1261-yilda Mixail VIII Paleolog Konstantinopolni egallab, Vizantiyani qayta tiklagan paytda, Vizantiya hududida salibchilarning Axey knyazligi bilan saqlanib qolgan ikki davlardan biri edi. 1456-yilda usmoniylar vassalligi ostiga oʻtgan boʻlsa, oradan ikki yil oʻtib toʻliq qoʻshib olindi."
    },
    {
        "type": "a",
        "name": "Agiografiya",
        "info": " (yunon. Hagios–muqaddas, grapho – yozaman, tasvirlayman) – cherkov adabiyoti janrlaridan biri boʻlib, unda asosan, muqaddas deb qaraluvchi shaxslarning hayot yoʻli yoritiladi. Gʻarbiy va Vizantiya agiografik adabiyoti madaniy, ijtimoiy va til tarixida katta ahamiyatga ega, chunki bunday adabiyot mualliflari (asosan, rohiblar) muqaddas kishilar hayot yoʻlini yoritish bilan birga oʻzlari yashagan davr haqida ham ma’lumotlar qoldirgan. Agiografik asarlar 1643-yildan boshlab Antverpendagi iyezuit-bollandchilar jamiyati tomonidan yaratila boshlangan. Jamiyatning asoschisi Iogann Bolland (1596-1665) hisoblanadi."
    },
    {
        "type": "a",
        "name": "Agora",
        "info": " (yunon.) – dastlab qadimgi yunon polislaridagi bozor maydoni. Bu yerda polis fuqarolari yigʻini oʻtkazilgan. Vizantiya shaharlaridagi davlat va shaharning qator muassasalari joylashgan markaziy maydon ham A. deb atalgan."
    },
    {
        "type": "a",
        "name": "Akritlar",
        "info": " – Vizantiyaning sharqiy hududlaridagi erkin dehqon–jangchilardan shakllantiriladigan chegarachi piyoda qoʻshin askarlari, ularning manzilgohlari Kichik Osiyo atrofida joylashgan. Sharqiy tomondan keladigan bosqinchilardan himoya qilgan."
    },
    {
        "type": "a",
        "name": "Akvitaniya",
        "info": " – Pireney va Luara daryolari oraligʻidagi hudud (Sezar davrida – Garonna); avval iberlar kelib oʻrnashgan. Keyinroq keltlar ushbu hududda istiqomat qila boshlaydi va Rim davlatining viloyatlaridan biriga aylanadi. 419-yilda bu yerda markazi Tuluza shahri boʻlgan vestgotlarning Tuluza qirolligi vujudga kelgan, VI asr boshlarida vestgotlarni bu yerdan franklar siqib chiqaradilar. 507-yilga kelganda A. franklar qirolligining tarkibiy qismiga aylandi. VII asrga kelganda A. deyarli mustaqil gersoglikka aylandi. VIII asrga kelib ushbu gersoglikni karolinglar tobe etishga erishdilar va u vassal gersoglikka aylandi, keyinchalik uning oʻrnida Tuluza va Septimaniya grafliklari ajralib chiqdi. 1137-yilda A.oxirgi gersogining merosxoʻri boʻlgan Eleonora Akvitanskayaning fransuz qiroli Lyudovik VII ga turmushga chiqishi bilan mazkur hudud Fransiyaning bir qismiga aylandi. Eleonoraning 1154-yilda ingliz qiroli Genrix Plantagenet bilan ikkinchi nikohidan keyin A. plantagenetlar sulolasi hukmronlik qilayotgan Angliya qirolligining ta’sir doirasiga oʻtib qoldi (1259-yilgi Parij tinchlik shartnomasiga muvofiq). Yuz yillik urush natijasida inglizlar Giyenadan (XIII asrdan boshlab A. shu nom bilan atala boshlagan) quvib chiqarildi, 1453-yilda toʻligʻicha yana Fransiyaga qoʻshib olindi."
    },
    {
        "type": "a",
        "name": "Al-Andalus",
        "info": " – Musulmonlar Ispaniyasi ning arabcha nomi. Yaqin yillargacha (XX asrning 80-yillarigacha) etimologik jihatdan kelib chiqishi vandallar (andallarga) taqalishini ilgari surilgan."
    },
    {
        "type": "a",
        "name": "Albigoychilar",
        "info": " – Janubiy Fransiyada XII-XIII asrlardagi daxriylik harakati qatnashchilari. Katarlar harakatining markazlaridan biri boʻlgan Langedok provinsiyasidagi Albi shahri nomidan olingan. A. xudoning uch xil xususiyatligini (triyedinstve), cherkov marosimlari va sirli (ilohiy) ibodatlarini, jahannamni, a’rofat, xochga, butga, murdalarga sigʻinishni rad etishgan, papaning hokimiyatini tan olmaganlar. Cherkov yer egaligi va ushr soligʻiga qarshi chiqqanlar. Harakatning asosini hunarmandlar tashkil etgan, keyinchalik dehqonlarning keng ommasi ham mayda feodallarga qoʻshilgan. Salib yurishlari natijasida A. tor-mor etilgan, ularning oxirgi kurtaklari inkvizitsiya tomonidan yoʻq qilingan."
    },
    {
        "type": "a",
        "name": "Albigoychilar urushi",
        "info": " – Fransiyaning janubida (Langedok) daxriy albigoychilarga (katarlar va valdenslar) qarshi qaratilgan urush. Atama ushbu daxriylik harakatining markazlaridan biri boʻlgan Albi shahri nomidan olingan. Daxriylarga qarshi 1-Salib yurishi III Lateran sobori tomonidan 1179-yilda e’lon qilingan. Lekin unda ishtirok etish xohishini bildirganlarning kamligi tufayli Langedokning ayrim hududlarini talagan salibchilar 1181-yilda urushni toʻxtatganlar. 1208-yilda papa legatining Langedokda oʻldirilganligi bahonasi bilan papa Innokentiy III daxriylarga qarshi yangi salib yurishini e’lon qildi. 1209-yilda baron Simon de Monfor boshchiligidagi salibchilarning katta qoʻshini Langedokka bostirib kiradi. Salibchilar hal qiluvchi gʻalabani 1213-yilda, Myure ostonalarida qoʻlga kiritdi. Ushbu yurish talon-tarojlik, ommaviy xunrezlik bilan kechgan. Birgina Beze shahridagi cherkovda asosan, qariyalar, ayollar va bolalardan iborat yetti mingga yaqin kishi oʻldirilgan. Bir paytlar gullab yashnagan Fransiyaning janubi xarobazorga aylandi. Egallangan yerlarning katta qismi Simon de Monforga (1218-yilda halok boʻldi) tegdi. 1224-yildan boshlab albigoychilarga qarshi urushga Fransiya qiroli Lyudovik IX qoʻshildi. 1229-yilda u oʻz domeniga Tuluza grafligini va unga tutash qator hududlarni qoʻshib oldi. Daxriylarning oxirgi tayanchi boʻlgan Monsyuger qasri 1244-yilda egallandi."
    },
    {
        "type": "a",
        "name": "Albissi",
        "info": " – kelib chiqishi Aressoga borib taqaluvchi Florensiyadagi qadimgi urugʻlardan biri. 1210-yildan boshlab ushbu xonadon vakillari Florensiyada oliy davlat lavozimlarini egallaganlar va gvelflar partiyasida ta’sirli rolni oʻynab kelgan, shaharning savdo-sanoat doiralariga boshchilik qilgan. Chompi qoʻzgʻaloni davrida shaharni tark etishgan. 1382-yildan amalda Florensiya hukumatiga boshchilik qilgan. Medichilar xonadoni bilan raqobatda boʻlgan. 1434-yilda A.lar hokimiyatini Kazimo Medichi agʻdargan va ushbu xonadon vakillari Florensiyani tark etishgan."
    },
    {
        "type": "a",
        "name": "Alebard",
        "info": " (frans.) – uchiga harbiy bolta qoʻndirilgan qadimiy nayza. XIV-XVI asrlarda Yevropa mamlakatlari piyoda qoʻshinlarida foydalanilgan."
    },
    {
        "type": "a",
        "name": "Alkabala",
        "info": " (isp. alcabala, arab. al-kabala – soliq) – savdo soligʻi boʻlib, Ispaniyada arablar hukmronligi davridan boshlab joriy qilingan (XII asrdan to 1845-yilgacha, uning mustamlakalarida XVI asr 2-yarmi – XIX asr boshlari). Senorial va munisipial toʻlov sifatida olina boshlangan; 1342-yildan A. davlat soligʻiga aylangan (avval 5%, keyinroq XVII asrga kelganda mahsulot tan narxining 14% gacha yetgan), ba’zi vaqtlarda koʻchadigan mulklar sotuvining 10% miqdorini tashkil qilgan. Shuningdek, koʻchmas mulk sotuvining 5% va barcha koʻchmas mulklardan 1% miqdorida undirilgan. A. ayniqsa ispanlarning Niderlandiyadagi mustamlakachiligi davrida mashhur boʻlib ketgan. 1571-yilda gersog Alba barcha koʻchadigan va koʻchmas mulklardan 1%, koʻchmas mulklar savdosidan 5%, koʻchadigan mulklarning har bir savdosidan 10% qilib belgilagan. Bu 1572-yilgi umumxalq qoʻzgʻaloni boshlanishining sabablaridan biri boʻlib xizmat qilgan. Niderlandiya inqilobi davrida A. soligʻi bekor qilingan."
    },
    {
        "type": "a",
        "name": "Alkald",
        "info": " (isp.al-calde, arabcha al-qozi) – oʻrta asrlar Ispaniyasida viloyatlar boshqaruvchilari."
    },
    {
        "type": "a",
        "name": "Allegoriya",
        "info": " (yunon. kinoya, istiora, shama) – gʻoyalarni (tushunchalarni) aniq badiiy obraz yoki diolog orqali badiiy tasvirlash. A. sh’er, afsonalarda qoʻllaniladi. U mifologiya asosida paydo boʻlib, folklorlarda oʻz aksini topib, badiiy san’atda rivoj topgan. A.da din, sevgi, koʻngil, adolat, sharaf, urush, tinchlik, bahor, yoz, kuz, qish, oʻlim va shu kabilar tirik mavjudot sifatida tasvirlanadi va namoyon etiladi. M: urush va janglarni ajratib koʻrsatishda harbiy qurollar vositasida, yil fasllari – ularga mos ranglar bilan tasvirlanadi. Oʻrta asrlarda XIII asr oxiridan poeziya va san’atda kuchli kuzatiladi. Trubadurlarning koʻpchiligida, Volfram fon Eshenbaxda, Dante ijodida ham A. uchraydi."
    },
    {
        "type": "a",
        "name": "Allod",
        "info": " (qad.nem. al–toʻliq, yalpi va od–mulk, egalik) – Gʻarbiy Rim imperiyasi oʻrnida tashkil topgan varvar qirolliklari, Gʻarbiy Yevropaning ilk feodal davlatlarida shaxsiy-oilaviy yer egaligi. Ilk va keyingi (toʻliq) A. tarzida farqlanadi. Ilk A. – koʻchadigan mulklarga va koʻchmas mulklarga (haydov yerlari) boʻlgan cheklangan huquq merosiyligi (erkaklargina) tarzidagi egalik shakli. Yerlar bu paytda merosiy xususiy egalikda boʻlib, biroq ularni boshqarish huquqi jamoa ixtiyorida boʻlgan. Keyingi A.ning paydo boʻlishiga Xilperik I ning edikti (VI asr oxirlari) turtki boʻldi deb hisoblash mumkin. Keyingi A.– toʻliq va erkin tarzda tasarruf etishi mumkin boʻlgan kichik oilalar mulklaridir. Bunday mulkni vazifasini odatda yer oʻtagan; u meros qoldirish, sovgʻa qilish, keyinchalik oldi-sotdi predmeti boʻlib xizmat qila boshladi. Ya’ni, oila oʻzi egalik qilayotgan yer-mulkdan jamoa ixtiyorisiz foydalanishi mumkin boʻla boshladi. Keyingi A. avval vestgot va burgundlarda (VI ars boshlarida), keyin franklarda (VI asr oxirlarida), hammadan soʻng saks qabilalari orasida (IX asr boshlari) paydo boʻlgan. Keyingi yoki toʻliq A. – bu qoʻshnilarning yer boʻlaklari bilan galma-gal joylashgan kichik yer boʻlaklari (polosa)dan iborat zij (kompakt) yer maydoni. Bunday yerga egalik huquqini yer egasi uzoq vaqt saqlab qolishi qiyin boʻlgan, turli xil ta’sirlar va sabablar natijasida bunday A. turi nisbatan badavlat yer egalari qoʻliga oʻtib ketgan. Yer egalarining oʻzlari boʻlsa qaram dehqon holatiga oʻtgan. Katta va oʻrta yer egalari ixtiyoridagi A. avval benefitsiyga, keyinchalik feodga aylana borgan."
    },
    {
        "type": "a",
        "name": "Alma-mater",
        "info": " (lot. emizuvchi ona) – oʻrta asrlarning ilk universitetlariga nisbatan qoʻllanilgan tushuncha. Oʻsha davrda talabalar oʻz universitetlarini (asosan falsafa va ilohiyot yoʻnalishlarda) ozuqa beruvchi ona, ya’ni ma’naviy ozuqa ulashuvchi ma’nosida shu nom bilan atashgan. Majoziy ma’noda shaxs ta’lim olgan yoki olayotgan ta’lim muassasasiga nisbatan ishlatuvchi atama boʻlib, yarim erkalash, yarim hazil ma’nosida qoʻllanadi. Yana oʻrta asrlarga mansub universitetlarga ham shu nom bilan murojaat qilinadi. Samarqand davlat universiteti ham oʻziga xos A. hisoblanadi."
    },
    {
        "type": "a",
        "name": "Almenda",
        "info": " (nem. allemende – hammaga tegishli nimadir) – oʻrta asrlar Gʻarbiy Yevropa davlatlarida bir yoki bir necha hududiy jamoalarning (markalarning) barcha a’zolari umumiy foydalanishi ostida boʻlgan yer-mulklar (yaylov, oʻrmon, baliq ovi joyi, oʻtloq va boʻsh yerlar). Aynan shu nom bilan german tilli qabila va xalqlarda uchragan. Lekin boshqacha nomlar bilan oʻrta asrlarda deyarli hamma joyda kuzatilgan. Avval boshda jamoaning har bir a’zosi uchun A. bir xil boʻlgan. Asta-sekinlik bilan A. kamayib borgan, uning ustidan egalik qilish feodallar qoʻliga oʻta borgan, ular endi bunday yer-mulklardan foydalanganligi uchun dehqonlardan toʻlov talab qila boshlagan. Butun oʻrta asrlar davomida dehqonlar A. uchun feodallar bilan kurashib kelgan (mas. 1381-yilgi Uot Tayler qoʻzgʻalonidagi Smitfild dasturi talabalaridan birida A. haqidagi fikrlar bor). bozor munosabatlariga asoslangan xoʻjalikning kuchaya borishi bilan A. ham yoʻqolib bordi. M: Angliyada gʻov tutish natijasida A. bilan birga dehqon xoʻjaliklari yerlari yaylovlarga aylantirildi. Yangi zamon davriga kelganda yoʻqolib bordi."
    },
    {
        "type": "a",
        "name": "Almenning",
        "info": " (norv. almenning – barcha odamlar egaligi yoki mulki) – Skandinaviya davlatlarida ma’lum bir qishloq ahlining umumiy mulki ostidagi (egaligidagi) yer-mulklar (oʻrmon, yaylov, oʻzlashtirish uchun yaroqli yerlar va suvlar). Haydov (obikor) yerlarga ehtiyojmand kishilar qishloq ahlining (barcha qoʻshnilarning) umumiy roziligi bilan A.dan ajratib olishi mumkin boʻlgan. Bondlarga odatiy huquqlarda umumiy foydalanuvdagi yerlardan oʻz xoʻjaliklariga kesim yer olishga ruxsat berilgan. XIV asrning boshlarida Daniya va Norvegiyada qirollik hokimiyati A. ustidan oʻz hukmronligi toʻligʻicha oʻrnatgan boʻlsa, Shvetsiyada bu asrda A. viloyatlar va okruglarda hali mavjud boʻlgan. 1542-yilga kelib ishlov berilmaydigan yerlarning barchasi taxt mulki deb e’lon qilingan. "
    },
    {
        "type": "a",
        "name": "Almoravlar",
        "info": " – dastlab 1039-1043-yillarda Senegal va Sahroi Kabirda Abdulla ibn Yasin al Gʻuzuliy tomonidan asos solingan musulmon diniy birodarligining nomi boʻlib, keyinroq XI asr oʻrtalarida hozirgi Marokash, Jazoir, Ispaniya va Portugaliya hududida Abdulla ibn Yasin izdoshlari – berberlar tomonidan tashkil etilgan davlat; shuningdek undagi hukmron sulolaning nomi. Sulola nomi ular qurgan qal’a-qoʻrgʻon (arabcha ribat) bilan bogʻliq boʻlib, al-murabitun, ya’ni ribotda yashovchilardan kelib chiqqan. 1086-yilda Zallak yonidagi jangda A. amiri Yusuf ibn Tashfin xristian qoʻshinlarini yengib, rekonkistani ma’lum muddatga toʻxtatdi. Uning vorislari Andalusiya madaniyatiga singib ketishdi va qattiq asketizmdan hashamat va maishtbozlikka berilib ketadi, bu esa ularga boʻysinuvchilarning noroziligiga sabab boʻldi. Viloyat noiblari, jumladan, sulola vakillari A. amirlari hokimiyatini nomigagina tan ola boshladilar. 1146-yilda A. poytaxti Marokash almoxadlar tomonidan egallandi."
    },
    {
        "type": "a",
        "name": "Almoxadlar",
        "info": " (arab. yakkaxudochilar; isp. almohades) – Shimoliy Afrika va musulmon Ispaniyasidagi sulola va davlat (1121−1269). Dastlab Muhammad ibn Tumart boshchiligida diniy birodarlik sifatida vujudga kelgan. U almoravlarga qarshi urush e’lon qildi (1121), xalifalik unvonini olgan (1130) uning vorisi Abd al-Moʻmin 1146-yilda Marokashni egallab, Almoravylar hokimiyatiga chek qoʻydi. Keying yurishlar (1151-53 va 1159-60) natijasida A. butun Magʻrib va Al-Andalusni oʻziga boʻysundirdi, qirgʻoq shaharlaridan normanlarni quvib chiqardi. A. etnik asosini sanxaj va zenat koʻchmanchi qabilalari raqobatchisi boʻlgan togʻlik berber qabilalariga mansub masmudlar tashkil qilgan. A. davlati Almoraviylarga qarshi kurash natijasida tashkil topdi. Abdulmoʻmin davrida (1161) davlat hududining eng katta kengayishi kuzatilgan. Rekonkista natijasida parchalanib ketgan."
    },
    {
        "type": "a",
        "name": "Altar",
        "info": " (lot. altaria, altus – yuqori soʻzidan) 1) Xristian ibodatxonalarining oldi (sharqiy) qismida joylashgan baland, ensiz parallelepis yoki stolcha koʻrinishidagi diniy inshoot. Qurbonlik qiladigan joy ramzini anglatgan. Kelib chiqishi majusiy diniy e’tiqodlarga borib taqaladi. Ma’jusiy e’tiqodlarda A.lar baland joylarda boʻlib, u yerda qurbonlik olovlari yoqilgan yoki boshqa koʻrinishdagi qurbonlik keltirilgan. Xristianlikda A.lar qurbonlikni bildiruvchi ramziy koʻrinishga aylandi, u yerda muqaddas diniy ashyolar – shamlar, xochlar, butlar rasmi va boshqalar qoʻyilgan; 2) A. uchun ajratilgan ibodatxonaning butun sharqiy qismi."
    },
    {
        "type": "a",
        "name": "Alting",
        "info": " (isl. altingi, umumiy yigʻilish) – Islandiyadagi veche, xalq yigʻini. Birinchi marotaba 930-yilda orolning janubi-gʻarbida Tingvedlir degan joyda chaqirilgan. Oʻsha paytlardla A. yigʻilishida barcha ozod erkaklar ishtirok etishlari mumkin boʻlgan. Avval boshda A. nafaqat qonunlar yoki qarorlar qabul qilinadigan yigʻilish boʻlgan, balki u bahslar va nizolar ham koʻriladigan sud funksiyasini bajargan. To 1798-yilgacha muntazam ravishda chaqirilib turilgan. Barcha kishilarning qatnashishi uchun odatda yoz vaqtlarida chaqirilgan. Dunyodagi eng qadimiy parlamentlardan biri sifatida qaraladi. Mazkur kengash qabul qilgan ayrim qadimiy qonunlar hozirgi vaqtgacha Islandiyada amalda boʻlib kelmoqda. Misol uchun orol sarhadlaridan tashqariga chiqib ketadigan otlar, xoh u sport oʻyinlari uchun boʻlsin, mamlakatga qaytishi taqiqlangan. Ushbu qonun 982-yilda A.da qabul qilingan va hanuzgacha oʻzgartirilmagan. "
    },
    {
        "type": "a",
        "name": "Alximiya",
        "info": " (alkimyo) – arablar tomonidan VIII asrlarda kimyo faniga berilgan nom. Arab xalifaligi hududlaridagi olimlar tomonidan tajribaviy A. VIII-X asrlarda ancha keng rivojlantirilgan. Keyinroq arablarning Pireney yarim orolidagi hukmronligining mustahkamlanishi bilan A. Yevropagacha kirib borgan. Oʻrta asrlarda faylasuflar toshi yordamida oddiy (aslmas) metallarni (mis, qoʻrgʻoshin) qimmatbaho (asl) metallarga (oltin, kumush) aylantirish A.ning asosiy maqsadi hisoblangan. Shuningdek, alximiklarga insonlarni boqiy umr kechirishga yordam beradigan hayot eliksirini topishga ham uringanlar. Mazkur izlanishlar jarayonida qator mineral va oʻsimliklardan boʻyoq, shisha, emal (sir), qotishma, kislota, ishqorlar kabilarni olishning usullari kashf qilingan. Shu bilan birga ayrim labaratoriya usullari: ajratish, haydash, filtrlash kabilar ishlab chiqildi yoki takomillashtirildi. Yevropada Arnold de Vilanova, Albert Buyuk, Rodjer Bekon kabi mashhur alximiklar yetishib chiqqan."
    },
    {
        "type": "a",
        "name": "Ambakt",
        "info": " – xizmatkor, vassal ma’nolarini anglatib, qadimgi german va unga qoʻshni xalqlarda A.lar oʻz xohishiga koʻra kuchli zodagonlar xizmatiga oʻtganlarni."
    },
    {
        "type": "a",
        "name": "Amulet",
        "info": " (arab.hamala – osib yurish, taqish, lot. amoliri, scil. fascinum, afsunni qaytaruvchi) – moʻjizaviy kuchga ega boʻlgan va oʻz egasini odamlar hamda tabiat ustidan gʻayritabiiy ravishda hukmronlik oʻrnatishga qodir qiladigan predmet, tumor. Shuningdek, u insonlarni kasalliklar va falokatlardan, yovuz ruhlar va shu kabilardan himoya qiladi deb qaraladi. Turli xil tasvirlar, belgilar yoki yozuvlar bilan bezatilgan holatda uchraydi. A. birinchi marta Pliniy asarlarida zaharga qarshi vosita sifatida tilga olingan. Qadimgi misrliklar qoʻngʻiz tasviridagi A.lardan foydalangan. Koʻproq majusiy diniy e’tiqodlarda uchragan. Shu boisdan xristian dinida A. singari har qanday vositadan foydalanishga qattiq qoralangan. IV asrdagi Laodikiya soborida, 721-yilda papa Grigoriy II va Tur shahrida Buyuk Karl tomonidan A.lar muhokama qilinganligi ma’lum. A. turli shakllarda hozirgi vaqtgacha turli diniy e’tiqodlarda saqlanib kelmoqda. M: arablarda va yahudiylarda kaft koʻrinishidagi xamsa (besh) deb ataluvchi A. mavjud. Turkiya, Turkmaniston, Ozarbayjon, Suriya, Livan, Afgʻoniston, Eron, Iroq kabi hududlarda A.larning koʻz shaklidagi koʻrinishidan (uni Fotima koʻzlari) deb atashadi. Hozirgi vaqtda ushbu shakldagi tumorlarni Oʻzbekistonda ham uchratish mumkin. Oʻzbekistonda shunga oʻxshash koʻzmunchoqlar mashhur. Ba’zi tumorlar bezak buyumi ham sanaladi."
    },
    {
        "type": "a",
        "name": "Anabaptistlar",
        "info": " – qayta choʻqinganlar. Xristianlikda rasmiyatchilikka qarshi chiqqanlar. Ular balogʻat yoshida choʻqinish tarafdorlari."
    },
    {
        "type": "a",
        "name": "Anafema",
        "info": " (yunon.anathyema – qargʻish, chetlatish, xoli qilish) – cherkov la’nati, cherkovdan xoli qilish. 451-yildagi Xalkidon soborida joriy qilingan. Dastlabki ma’nosi niyatga koʻra xudo yoʻliga qilingan qurbonlik; keyinroq – ajratish (jamoadan kimnidir), badargʻa qilish, la’natlash. Oʻrta asrlarda cherkovdan chetlashtirish inson uchun berilgan jazolarning eng ogʻiri hisoblangan. A. berish insonlarni narigi dunyodagi barcha qutqarilish imkoniyatlarini yoʻqqa chiqargan (cherkovdan tashqarida najot yoʻq degan aqida III asrda oʻrtalaridayoq paydo boʻlgan edi). Cherkovdan chetlashtirish odatda daxriylarga, ogʻir gunoh sodir etganlar va dindagi oʻz e’tiqodidan qaytganlarga nisbatan qoʻllanilgan. Rim papaligi A.dan siyosiy kurash vositasi sifatida foydalangan. M: papa Grigoriy VII german imperatori Genrix IV bilan ziddiyatlarida unga nisbatan ikki marta A. e’lon qilgan. Grigoriy IX va Innokentiy IV lar oʻzlariga boʻysunishni istamagan Muqaddas Rim imperiyasi imperatori Fridrix II uch marotaba (1227, 1239 va 1245-y.) A. e’lon qilgan. Pravoslav cherkovida ham A. qoʻllanilgan. M: 843-yilda Konstantinopol sobori ikonaborlik (butparastlik) A. qiladi."
    },
    {
        "type": "a",
        "name": "Angariya",
        "info": " – 1) dehqonlar oʻtaydigan barshina. Italiya janubida amalda boʻlgan; 2) Rim imperiyasi, Vizantiya va oʻrta asrlar Yevropasida davlat majburiyati turi."
    },
    {
        "type": "a",
        "name": "Angellar",
        "info": " – Vizantiyadagi imperatorlar sulolasi (1185-1204). Andronik I Komnin taxtdan agʻdarilgach, hokimiyat tepasiga kelgan. Isaak II Angel (hukmronligi 1185-1195, 1203-1204-yillarda oʻgʻli Aleksey IV bilan birgalikda). Aleksey III Angel (1195-1203) A. sulolasiga mansub imperatorlar hisoblanadi. A. proniyalar va imtiyozlarni tarqatish siyosatini yuritganlar, soliqlarni koʻpaytirganlar. Davlat xazinasini ayshu-ishrat va ziyofatlarga sarflaganlar. A. hukmronligi davri davlatning kuchsizlanishi, ichki ziddiyatar va sulolaviy kurashlar avj olgan davr sifatida xarakterlanadi. Armiya kuchsizlangan, flot xonavayron ahvolga tushgan. Imperiyani toʻlaligicha inqirozlar qamrab olgan, davlat chegaralari muntazam qisqarib borgan. A. Genuya va Piza shaharlariga koʻplab savdo imtiyozlarini berganligi tufayli imperiyaning Venetsiya bilan munosabatlari sovuqlashgan. A. Sitsiliya normandlarining hujumlarini qaytargan boʻlsada, ammo sharqda saljuqlardan magʻlubiyatga uchraganlar. A. davrida 3 va 4-salib yurishlari uyushtirilgan. 4-salib yurishlari davrida A. taxtdan agʻdarildi. Vizantiya deb atalgan davlat vaqtinchalik tarix sahnasidan oʻchib turdi. 1204-1318-yillarda Epir davlatida hukmronlik qilgan sulola ham A. deb atalgan."
    },
    {
        "type": "a",
        "name": "Anglikan",
        "info": " cherkovi – Angliyada 1534-yilgi Suprematiya toʻgʻrisidagi Aktga koʻra isloh qilingan cherkov boʻlib, uning boshligʻi Angliya monarxi boʻlgan."
    },
    {
        "type": "a",
        "name": "Anglo-sakson bosqinchiligi",
        "info": " bosqinchiligi – keltlar Britaniyasiga german qabilalari boʻlgan angllar, sakslar, yutlar va frizlar tomonidan uzoq davom etgan bosqinchilik yurishlari jarayoni. Bu yurishlar V asrning oʻrtalarida german qabilalarining ommaviy ravishda Germaniyaning shimoliy qirgʻoqboʻyi va Yutlandiyadan boshlangan. Bu qabilalar ichida angllar va sakslar koʻpchilikni tashkil etganligi tufayli Britaniyaga hujum uyushtirgan va bu yerga oʻrnashganlarning barchasi anglo-sakslar deb atala boshlangan. Kelt aholisining bochqinchilarga qarshiligi juda qattiq boʻlganligi uchun A.B. jarayoni bir yarim asrga yaqin davom etdi va VII asr boshlariga kelib yakunlandi. Natijada orolning katta qismi (Uels va Shotlandigadan tashqari) ularning qoʻli ostiga oʻtdi. Kelt aholisining bir qismi qirib tashlandi, qolgan qismi german qabilalariga singishib ketdi. Qirgʻindan omon qolgan keltlar qit’aga qochib, u yerda Armorika (boʻlgʻusi Bretan) viloyatiga borib joylashganlar."
    },
    {
        "type": "a",
        "name": "Anglo-sakson qirolliklari",
        "info": " qirolliklari – V asr 2-yarmidan to VII asr boshlarigacha boʻlgan davrda anglo-sakson qabilalarining Britaniyaga hujumlari natijasida tashkil topgan yetti yirik qirollikning – Uesseks, Susseks va Esseks (saks qirolliklari), Mersiya, Nortumbriya va Sharqiy Angliya (anglar qirolliklari), Kent (yutlar qirolligi) umumiy nomi. Mazkur davr tarixda geptarxiya (yetti qirollik) deb ataladi. A.Q. oʻzaro kurashlarga kirishgan va buning natijasida nisbatan kuchli qirollik oʻz gigemonligini oʻrnatgan. VII asr 2-yarmida Nortumbriya, VIII asrda – Mersiya ana shunday yetakchilikka erishgan. 829-yilga kelib deyarli butun A.Q. hududlari Uesseks qiroli boshchiligida birlashgan. Shu davrdan boshlab birlashgan davlat Angliya deb atala boshlangan. Lekin ushbu davlatning siyosiy jihatdan keyingi birlashuvi jarayonini IX asrning 2-yarmida deyarli butun Angliyani egallagan daniyaliklar bosqinchiligi sekinlashtirdi. Ularga qarshi kurashni Uesseks qirolligi oʻz boʻyniga oldi."
    },
    {
        "type": "a",
        "name": "Anglo-sakson haqiqatlari",
        "info": " haqiqatlari – VII–IX asrlardagi anglo-saksonlardagi odatiy huquqlar qaydlari. Boshqa varvar haqiqatlaridan farqli ravishda (ular lotin tilida bitilgan), A.H. qadimiy ingliz tilida yozilgan hamda ularda Rim ta’siri sezilmaydi. Kentliklarning Etelbert qonunlari (VII asr boshlari), Xlotar va Edrik qonunlari va Uitred qonunlarida (VII asr oxiri) jamiyatning zodagonlar (erllar, gezitlar) va oddiy erkin qabiladoshlarga (kerllar) ajralganligini kuzatish mumkin. Uesseksliklarning Ine qonunlarida (VII asr oxiri) qirolining yer-mulki koʻpayganligi, uning va cherkovning xizmatkorlari zodagonlarga qaramlikka tushib qolgan sobiq erkin jamoachilar hisobiga oshib borganligi ma’lum boʻladi. Yana qirol xizmatidagi amaldorlari boʻlgan tenlar bilan dehqonlar oʻrtasidagi ijtimoiy tafovut oshib borgan. IX asr oxirlariga mansub boʻlgan Uesseksning Alfred qonunlari boʻlsa endi Alfred hokimiyati ostiga kiruvchi barcha hududlar uchun amalda boʻlgan qirollik va cherkov farmonlari toʻplami koʻrinishini kasb etib boʻlgandi."
    },
    {
        "type": "a",
        "name": "Anju",
        "info": " –Luaraning quyi havzasida, Fransiyaning shimoli-gʻarbida joylashgan viloyat, IX asrdan boshlab graflikka aylangan. 1115-yilda Anju grafi boʻlgan Genrix II Plantagenet Angliya qiroli boʻldi. A. boʻlsa Fransiyadagi Angliya mulklaridan biriga aylandi. 1202-1204-yillarda A. fransuz qiroli Filipp II Avgust tomonidan tortib olindi. 1268-yilda A. grafi Karl Sitsiliya qirolligini (Neapol va Sitsiliya) bosib oldi va u yerda Anjuylar sulolasi hukmronligini oʻrnatdi. Sitsiliyada bu sulola 1282-yilgacha (ya’ni Sitsiliya tungi ibodatigacha), Neapol qirolligida boʻlsa 1442-yilgacha hukmronlik qildi. 1360-yilda A. gersoglikka aylandi. 1481-yilda fransuz qiroli Lyudovik XI (1461-1483) A.ni qirollik domeni tarkibiga qoʻshib oldi."
    },
    {
        "type": "a",
        "name": "Anjuylar hokimiyati",
        "info": " hokimiyati (derjava) – Genrix II Plantagenetning La-Manshning ikki tomonida – butun Shimoliy, Gʻarbiy va Janubi-Gʻarbiy Fransiya, shuningdek Angliyani qamrab olgan hukmronligining shartli nomlanishi."
    },
    {
        "type": "a",
        "name": "Anjuylar sulolasi",
        "info": " sulolasi – Gʻarbiy Yevropaning bir qancha davlatlarida Fransiyaning Anju urugʻidan kelib chiqqan qator qirollik sulolalarining umumiy nomi. Angliyada Plantagenetlar A.S. hisoblangan. Janubiy Italiyada A.S. 1268-yildan 1442-yilgacha, Vengriyada 1308-1387. Polshada–1370-1382 va 1384-1385-yillarda hukmronlik qilgan."
    },
    {
        "type": "a",
        "name": "Annallar",
        "info": " (lot. annales–yil) –mashhur voqealarni yilma-yil yozib borilgan oʻrta asr yilnomalari. A. VI asrdan monastirlarda yozila boshlangan. VIII-IX asrlarda davlat doirasidagi voqealar yozib boriladgan A. paydo boʻlgan. Mazkur A. qirollik saroylarida yozilgan: Karl Buyuk saroyida Qirollik A.i, Alfred Buyuk saroyida Anglosakson A.i yoki Katta Larshs A.i (Vormsga yaqin boʻlgan Lorshs monastirida saqlanganligi uchun shu nom bilan atalgan). A. XIII-XIV asrlargacha tuzilgan. A.dan keyin xronikalar yozila boshlagan. A.ning xronikalardan asosiy farqi ularda voqealarning qisqacha bayon etilishidir."
    },
    {
        "type": "a",
        "name": "Annatlar",
        "info": " (lot. annus – yil) – cherkov vakant benefitsiylarini olgan yepiskoplar, abbatlar va boshqa shaxslarning papa xazinasiga bir vaqtda toʻlaydigan soligʻi; dastlab ularning yillik daromadiga tenglashtirilgan (shuning uchun shu nom bilan atalgan). Keyinroq ushbu daromadning qandaydir bir qismini tashkil qilgan. Gʻarbiy Yevropaning barcha davlatlarida, Italiyadan tashqari (bu davlatda hozirgacha saqlanib qolgan) XIII asrning oʻrtalaridan to XIX asr boshlarigacha mavjud boʻlgan."
    },
    {
        "type": "a",
        "name": "Antik",
        "info": " (lot. qadimgi) – tarixiy davr nuqtai nazaridan qadimgi Yunoniston va Rim sivilizatsiyasi davrini anglatadi. XVIII asr boshlarida fransuz tilida atama sifatida (antiquite) ishlatila boshlandi hamda ilk tarixiy bosqichlarga oid boʻlgan san’atning alohida turini anglatish uchun qoʻllanilgan. Davriy ravishda A. 3 ta bosqichga boʻlinadi: ilk A. davr (mil.avv. VIII–IV asrlar), klasssik A. davr (mil.avv. IV – milodiy II asrlar), soʻnggi A. davr (II/III asr oxiri– V/VI asrlar)."
    },
    {
        "type": "a",
        "name": "Antipapalar",
        "info": " (yunon. qarshi, aksil va papa) – odatda katolik cherkovi tomonidan tan olinmagan papaga nisbatan qoʻllaniladi. Oʻrta asrlar davrida papa sifatida bir necha joyda turli katolik diniy guruhlari tomonidan alohida-alohida papalar bir paytda saylangan holatlar boʻlgan. Shunday sharoitda katolik cherkovi faqatgina ulardan bittasini haqiqiy Rim papasi deb hisoblagan. Qolganlari A. deb e’lon qilingan. Taxminan 30 nafardan ortiq A. oʻtganligi ma’lum."
    },
    {
        "type": "a",
        "name": "Antrustionlar",
        "info": " – franklarning merovinglar sulolasi qirollarining drujinachilari, oʻsha paytlarda franklar jamiyatining imtiyozli guruhi. VIII asrga kelganda nomi yoʻqolib ketgan."
    },
    {
        "type": "a",
        "name": "Apanaj",
        "info": " (lot.appano–non bilan ta’minlayman) – qirollik xonadonining tojsiz (taxtga da’vo qilishga huquqi yoʻq qarindoshlari) a’zolariga berilgan merosiy yer egaligiing qismi yoki oylik maosh."
    },
    {
        "type": "a",
        "name": "Aporlar",
        "info": " – Vizantiyada Dehqonchilik qonuni ga koʻra kambagʻallar toifasi."
    },
    {
        "type": "a",
        "name": "Apostoliklar",
        "info": " – Shimoliy Italiyada XIII asr 2-yarmi va XIV asr boshlarida keskin ijtimoiy norozilik sharoitida vujudga kelgan xristian dehqon-plebeylar sektasi. A. katolik ruhoniylari va Rim kuriyasni tanqid qilishgan, dunyoviy yer egalariga qarshi chiqqanlar, ilk xristianlik davridagi apostollar vaqtiga qaytishni (nomlanishi shundan kelib chiqqan) talab qilishgan, mol-mulkdan voz kechishga, qashshoqlikka va ijtimoiy tenglikka chaqirishgan. Sektaga Sigerelli (tax.1260) asos solgan, 1300-yildan Dolchino boshchilik qilgan. Katolik cherkovi tomonidan daxriylik harakati deb tan olingan. 1304-yildan qurolli qoʻzgʻalonga aylandi, 1307-yilda bostirildi."
    },
    {
        "type": "a",
        "name": "Apostollar",
        "info": " (yunon.apostolos–elchi) –xristianlikning ilk bosqichida sayyor va’zxonlar. Isoning 12 shogirdi dastlabki A. hisoblangan."
    },
    {
        "type": "a",
        "name": "Aragon",
        "info": " – IX asrda Pireney yarim orolida vujudga kelgan graflik. XI asrning boshlarida Navarra tarkibiga kirgan. 1035-yilda Sancho Buyuk hukmronligi tugashi bilan A. qirollik huquqiy maqomiga ega boʻldi. 1037-yilda Barselona grafligi (Katoloniya) bilan imzolangan uniyaga koʻra A. toji Barselona grafi qoʻliga oʻtdi. 1238-yilda Valensiya mavrlar qoʻlidan tortib olingach, A. Katolonyai va Valensiya bilan oʻziga xos konfederatsiyaga aylandi. 1282-1302-yillarda Sitsiliyada, 1326-yilda Sardiniyada, 1442-yilda Neapolitan qirolliklarida A. qirollari hokimiyati oʻrnatilgan. A.ning Kastiliya bilan sulolaviy uniyasidan soʻng (1479-yilda Ferdinand Aragonskiy va Izabella Kastilskayasining nikohi) Yevropa hududida yangi davlat – Ispaniya paydo boʻldi."
    },
    {
        "type": "a",
        "name": "Aragon sulolasi",
        "info": " sulolasi – 1282-yilda Sitsiliyada Aragon qiroli Pedro III (Sitsiliyada Pedro I) tomonidan, Neapolitan hududida 1442-yilda Alfons V (Neapolitanda – Alfons I) tomonidan asos solingan sulola."
    },
    {
        "type": "a",
        "name": "Arbalet",
        "info": " (frans. arbalete; lot. arcus–yoy va ballista–irgʻitmoq) — oʻrta asrlarda Gʻarbiy Yevropa mamlakatlarida qoʻllanilgan mexanik otish quroli; yogʻoch asosga mahkamlangan poʻlatdan yasalgan kamondan iborat. A.dan kalta oʻq-yoylar otilgan. Kamon bilan solishtirganda A.da oʻq uzoqroq masofaga va moʻljalga aniqroq yetib borgan, ammo oʻqlash jarayoni vaqt talab qilgan. Ildizi qadimgi Yunonistonga borib taqalsada, lekin Yevropa davlatlari qoʻshinlarida asosan ilk oʻrta asrlardan keng qoʻllanilgan. A. Xitoyda ham XIX asrgacha keng foydalanilgan. "
    },
    {
        "type": "a",
        "name": "Arelat",
        "info": " – Burgundiya qirolligining IX–XI asr boshlaridagi nomi."
    },
    {
        "type": "a",
        "name": "Arenda",
        "info": " (lot. arrendare. ijaraga bermoq) – bir shaxs tomonidan boshqa bir shaxsga oʻz yerini, uyini yoki boshqa bir mulkini vaqtinchalikka yoki ma’lum bir muddatga ma’lum bir toʻlov yoki shart evaziga foydalanishga berishi."
    },
    {
        "type": "a",
        "name": "Arianlik",
        "info": " – IV-V asrlarda Rim imperiyasining sharqiy hududlari va german qabilalari orasida keng tarqalgan sektantlik ta’limoti. Uning asoschisi Aleksandriyalik ruhoniy Ariy boʻlib, u Iso ota-xudoga teng emas, chunki uni ota-xudo yaratgan degan fikrni ta’limotida ilgari surgan. Keyinroq daxriy ta’limot sifatida e’lon qilingan."
    },
    {
        "type": "a",
        "name": "Arkebuza",
        "info": " – piltali miltiq. Dastlabki oʻq otar qurol sifatida qaraladi. XV asr boshlarida paydo boʻlgan, ogʻirligi tax. 2,5-3,5 kgni tashkil qilgan."
    },
    {
        "type": "a",
        "name": "Armanyaklar",
        "info": " va burgundlar – Fransiyada XV asrning boshlaridagi Burgundiya gersogi Ioann Yovuz va ruhiy kasallikka chalingan qirol Karl VI Telbani nazorat qilish uchun kurashgan Lyudovik Orleanskiyning kuyovi Armanyak grafi Bernar VII boshchiligidagi siyosiy guruhlar. 1407-yilda Lyudovik Orleanskiy oʻldirilgandan soʻng hokimiyat amalda burgundlar qoʻliga oʻtadi. 1413-yilda Parijni qoʻlga olgandan soʻng tashabbus armanyaklar tomoniga oʻtib ketadi. Yuz yillik urush qayta davom etgach (1415) burgundlar 1418-yilda Parij nazoratini oʻz qoʻliga oladilar va inglizlar bilan ittifoq shartnomasini imzolaydilar (1420). A. va B. oʻrtasidagi kurash Arrasda 1435-yilda ingliz-burgund-fransuz tinchlik shartnomasining imzolanishi bilan tugadi."
    },
    {
        "type": "a",
        "name": "Arpan",
        "info": " – franklar davlatida yer oʻlchovi birligi. Taxminan 0,1 gektarni tashkil qilgan."
    },
    {
        "type": "a",
        "name": "Arras",
        "info": " – Fransiyadagi shahar. Bu yerda 1435-yilda Angliya va Fransiya oʻrtasida yarashuv kelishuv shartlarini muhokama qilish maqsadida birinchi umumyevropa kongressi toʻplangan edi. Kongress ishida bevosita ziddiyatdagi tomonlar bilan birga (Angliya, Fransiya, Burgundiya) Bazel cherkov sobori elchisi, Rim papasi legati, Muqaddas Rim imperiyasi, Kastiliya, Aragon, Navarra, Portugaliya, Neapolitan qirolligi, Sitsiliya, Polsha, Kipr, Bretan, Milan gersogligi vakillari ishirok etdi. "
    },
    {
        "type": "a",
        "name": "Artistlar",
        "info": " (lot.artes. san’at) – oʻrta asr universitetlarining boshlangʻich fakultetlarida yetti erkin san’at oʻqitilgan. Shuning uchun ham bu fanlarni oʻqiyotgan talabalar A. deb atalgan."
    },
    {
        "type": "a",
        "name": "Artur",
        "info": " (kelt. artos – ayiq) – kelt eposi qahramoni, oʻrta asrlar Yevropasida Doira stoli ritsarlari, Muqaddas Graal va shu kabi qissa va afsonalarning qahramoniga aylangan."
    },
    {
        "type": "a",
        "name": "Artur afsonalari",
        "info": " afsonalari – markazida german qabilalari boʻlgan anglo-saksonlarga qarshi kurashgan brittlar qiroli Artur (V-VI-asrlar) turgan kelt xalq qissalari (asosan, Uels va Kornuoll xalqlari orasida). Artur tarixi haqida koʻplab rivoyat va afsonalar yaratilgan boʻlib, bu qahramon kelt va breton bardlarida (VIII asr) tilga olinadi. Artur – Gotfrid Monmutskiyning Brittlar tarixi (yoki Britaniya qirollari tarixi) asarining markaziy figurasi. Qirol Artur va uning Doira stoli ritsarlari haqidagi epos koʻplab ritsarlik romanlari va she’rlar uchun manba boʻlib xizmat qilgan. Fransiyada Kretyen de Trua, Germaniyada Gartman fon Auz Artur haqidagi rivoyatlardan foydalanishgan. A.A. mavzusida Angliyada eng yaxshi ingliz ritsarlik she’riy romani – Ser Gavayn va Yashil ritsar, shuningdek prozada T.Melori tomonidan Artur oʻlimi’ (XV) romanlari yozilgan."
    },
    {
        "type": "a",
        "name": "Arxiyepiskop",
        "info": " (yunon.archos – boshi, ulugʻi) – bir necha yeparxiyalar ustidan boshliq boʻlgan yepiskop, yepiskoplarning kattasi. A. unvoni IV asr oxirida sharqiy xristianlik mazhabida paydo boʻlgan."
    },
    {
        "type": "a",
        "name": "Arxidiakon",
        "info": " – diakonlar ustidan boshliq boʻlgan arxiyepiskop huzuridagi shaxs."
    },
    {
        "type": "a",
        "name": "Arxont",
        "info": " – antik mualliflar asarlarida germanlardagi qabila boshligʻi, yoʻlboshchi unvonlaridan biri."
    },
    {
        "type": "a",
        "name": "Aryergard",
        "info": " (orqadagi qoʻshin) – qoʻshin oldi – avangardga qarama-qarshi asosiy qoshinning orqasidan harakatlanuvchi qism. "
    },
    {
        "type": "a",
        "name": "Asketizm",
        "info": ", zohidlik (yunon.asketes – nima bilandir mashgʻul boʻlmoq) – tabiiy istak va mayllarni jilovlashga chaqiruvchi diniy-etik ta’limot. A. gunohga toʻla yer dunyosining (yovuzlik saltanati) oxirat dunyosiga (ilohiy faravonlik qirolligi) qarama-qarshi turishiga asoslangan. A. xristianlik, buddizm va braxmanizm dinlarining asosiy jihatlaridan biri hisoblanadi."
    },
    {
        "type": "a",
        "name": "Aslar",
        "info": " – qadimgi skandinavlar xudolari. German-skandinav afsonalarida oliy xudolar. A.ning bosh xudosi Odin sanalgan. Ular osmonda joylashgan, A. yurti boʻlgan Askardda istiqomat qilishgan. A. doimiy ravishda yotunlar (ulkanlar) bilan kurashib kelganlar. Shu ma’noda skandinavlarda A. ezgulik xudolari hisoblangan."
    },
    {
        "type": "a",
        "name": "Assizlar",
        "info": " (lot.assisaye – yigʻilish, majlis) – 1) Senor tomonidan chaqirilgan vassallar yigʻilishi; 2) Qirollik sudi kengashining yigʻilishi, XII asrdan bu yigʻilishda tasdiqlangan huquqiy hujjatlar; 3) Qirollik buyruqlari, feodal huquqlari toʻplami. Angliya va Fransiyada mavjud boʻlgan. Angliyada Klarendon Buyuk Assizi (1166) va Nortgempton assizi (1176) mashhur boʻlib, ularda qirollik sudi kompetensiyasi kengaytirilgan. Tarixda Quddus A. – feodal huquqlari toʻplami, Quddus qirolligining bosh sudebnigi sifatida ham mashhur boʻlgan. Ular qirollik hokimiyatini feodal kengash (Yuqori palata) tomonidan cheklagan."
    },
    {
        "type": "a",
        "name": "Astrologiya",
        "info": ", ilmu nujum (yunon.astron – yulduz, logos – ta’limot) – ayrim kishilar va xalqlar taqdirini osmon jismlari (yoritgichlari, yulduzlar kabi) vaziyatlariga qarab aytish bilan shugʻullanadigan ta’limot. Astrologlar (munajjimlar) samoviy jismlarning joylashuvi va goroskopga (fol ochish uchun tuzilgan yulduzlar jadvali) qarab oldindan u yoki bu voqealarni, odamlarning, davlat va xalqlarning kelajagini aytib berganlar. Qadimgi Suriya, Bobil, Misr, Xitoy, Hindiston, Yunonistonda va oʻrta asrlarda Arabiston, Eron va Markaziy Osiyoda keng taraqqiy etgan. Munajjimlar voqea sodir boʻlish paytida Quyosh, Oy, Merkuriy, Venera, Mars, Yupiter va Saturnning osmon gumbazidagi vaziyatlariga va ular ufqning qaysi qismida joylashganiga qarab fol ochar edilar. Mirzo Ulugʻbek ham ilmu nujum masalalari bilan mukammal shugʻullangan. U yozgan Ziji jadidi Koʻragoniyning toʻrtinchi kitobi Ilmu nujum (Munajjimlik ilmi) deb ataladi. Gʻarbiy Yevropaga Sharqdan kirib borgan, oʻrta asr universitetlarida dars sifatida oʻtilgan. Qirollik va knyazlik saroylarida keng taraqqiy qilgan."
    },
    {
        "type": "a",
        "name": "Asturiya",
        "info": " – 718-yilda Pireney yarim orolining shimoliy qismida vujudga kelgan qirollik. U yerda rekonkista harakati boshlandi. 924-yildan boshlab oʻzining yangi poytaxti boʻlgan Leon nomi bilan atala boshlangan. 1230-yilda A. toʻligʻicha Kastiliya bilan birlashdi."
    },
    {
        "type": "a",
        "name": "Atirgul",
        "info": " haqida roman – oʻrta asrlar davriga oid fransuz adabiyoti namunasi. Asar ikki qismdan iborat boʻlib, 22 ming misrani oʻz ichiga olgan. Asarning birinchi qismi shoir va ritsar Gilom de Lorris tomonidan taxminan 1230-yillarda yozilgan. Asar qahramoni ajoyib boqqa tushib qolib, shu yerda sehrli atirgulni koʻradi va asarning voqealari gulga egalik qilish uchun boshlangan kurash natijasida rivojlanib boradi. Asarda majoziy qahramonlar Doʻstlik, Samimiylik, Rahmdillik, Ishonch va boshqalar tilga olingan. Ular insonlarga xos xususiyatlar boʻlib, shu orqali ular oʻrtasidagi munosabat koʻrsatib berilgan. Asarning ikkinchi qismi olim Jan de Men tomonidan 1270-yillarda yozilgan. U Gilom de Lorris tomonidan boshlangan syujetlarni davom ettirib, unga Aql va Tabiat nomli obrazlarni qoʻshadi. Shu orqali ular inson va uni oʻrab turgan dunyoni tushuntirmoqchi boʻlishgan."
    },
    {
        "type": "a",
        "name": "Autodafe",
        "info": " (isp. va portugal. auto de fe – e’tiqod ishi) – inkvizitsiya hukmini tantanavor e’lon qilish, shuningdek ushbu hukmni bajarish (asosan, omma oldida gulxanda yoqish). Asosan, oʻrta asrlar Ispaniyasida keng tarqalgan. XIII asrda birinchi marotaba qoʻllanilgan. Odatda bayram kunlari shaharning bosh maydonida qirol, saroy ahli, shahar hukumati va xalq ommasi ishtirokida amalga oshirilgan. A. ishtirok etish xudojoʻylikni namoyon etgan. Hukm e’lon qilingandan soʻng mahkumlar dunyoviy hokimiyatga topshirilgan. Ana shu hokimiyat oshkora ravishda oʻlimga hukm qilgan. Hukmdan soʻng tavba qilganlar olovda kuydirilishdan oldin boʻgʻib oʻldirilgan, tavba qilmaganlar tiriklayin gulxanda kuydirilgan. A. hukmiga nafaqat daxriylar, balki dunyoviy hokimiyatga noqobil kishilar ham tortilgan. Mahkum qilinganlarning mol-mulki qirollik yoki cherkov xazinasi foydasiga musodara qilingan. Oxirgi A. Valensiyada (Ispaniya) 1826-yilda amalga oshirilgan."
    },
    {
        "type": "a",
        "name": "Avar",
        "info": " xoqonligi – avar xoni Bayan tomonidan Pannoniya hududlarida 562-yilda tuzgan davlat birlashmasi. Asosini Volga va Kaspiy boʻylarida yashovchi turkiy tilli qabilalar (huddi bolgarlar va xazarlar kabi) boʻlgan avarlar tashkil qilgan. A.X.ning asosiy harbiy qudratini qal’alar (xring) tizimi tashkil qilgan. Xoqonlar Vizantiya yerlariga, shuningdek, franklar va langobardlar qirolliklari hududlariga doimiy ravishda hujumlar uyushtirib turgan. Avarlarga halokatli zarba 791-yilda Buyuk Karl tomonidan berilgan. Oxirgi xringlar franklarning zarbalari natijasida 796-yilda qulaydi. "
    },
    {
        "type": "a",
        "name": "Avantyuristlar",
        "info": " – Angliyada uzoq dengiz yoʻllari ortidagi mamlakatlar bilan savdo qiluvchi tadbirkorlar shu nom bilan atalgan."
    },
    {
        "type": "a",
        "name": "Averroizm",
        "info": " – oʻrta asr falsafasi yoʻnalishlaridan biri boʻlib, uning asoschisi arab mutafakkiri Ibn Roʻshd (yevropacha talqinda Averroes) hisoblanadi. Ispaniyada arablar hukmronligi davrida lotinchaga oʻgirilgach, Gʻarbiy Yevropada keng tarqaldi. Gʻarbiy Yevropadagi Parij shahri XIII asrga kelganda A. markaziga aylanadi (shuning uchun Parij averroizmi degan tushuncha boʻlgan.) XIV-XVI asrlarda Paduya va Bolonya universitetlari A.ning markaziga aylandi. Averroistlarning asosiy kuchi Parij universitetining artistlik fakultetida toʻplangan (Siger Brabandskiy va boshq.)."
    },
    {
        "type": "a",
        "name": "Avgustinlar",
        "info": " – XIII asr oʻrtalarida (nizomi 1256-yilda tasdiqlangan) Italiyadagi bir qancha gadoylik diniy guruhlarining birlashishi natijasida tashkil topgan diniy gadoylik ordenlaridan biri. Orden rohiblarining hayoti Avliyo Avgustin nizomi deb ataluvchi hujjatlarga asoslangan boʻlib, u Avgustin oʻlimidan bir necha asrlar oʻtgach tuzilgan va din ahli tomonidan rohiblikka yaqin boʻlgan me’yor (norma) yashashni istaganganlar tomonidan foydalanilgan. Oʻzining eng gullab yashnagan davrida (XV asr oʻrtalari) orden oʻz tarkibiga 30 ming atrofida rohiblarni birlashtirgan. Missionerlik, ilohiyotdan ta’lim berishga, daxriylikka qarshi kurash ordenning asosiy faoliyat yoʻnalishlari boʻlgan. Germaniya Reformatsiyaning tashabbuskori boʻlgan Martin Lyuter shu orden vakili hisoblangan."
    },
    {
        "type": "a",
        "name": "Avstraziya",
        "info": " – franklar qirolligining sharqida, Maas va Mozel daryolari havzasida, shuningdek Reynning sharqidagi yerlarda joylashgan tarixiy viloyat. Oʻz davrida Neystriya viloyati bilan raqobatda boʻlgan."
    },
    {
        "type": "a",
        "name": "Axen",
        "info": " (Aaxen) – Germaniyadagi shahar. Milodiy I asrdan ma’lum. VIII asr oxirlari IX asr boshlarida Buyuk Karlning qarorgohi va imperiyaning amaldagi poytaxti boʻlgan. To XVI asrgacha mazkur shaharda german qirollarining toj kiyish marosimi oʻtkazib kelingan."
    },
    {
        "type": "a",
        "name": "Axey",
        "info": " kanyazligi (Morey knyazligi, Morey prinsipati) – salibchilarning 4-salib yurishidan keyin hozirgi Gretsiya hududida tuzgan davlati (1205-1432). 1224-yilgacha Fessalonika qirolligi, undan keyin Lotin imperiyasi vassalligini tan olgan. Vizantiya imperiyasi qayta tiklangandan keyin (1261) salibchilarning Vizantiya yerlaridagi yagona kuchli davlatiga aylangan. Keyinroq, Neopolitan qirolligi vassalligi ostida boʻlgan. 1432-yilda Morey despotligi tomonidan egallangan."
    },
    {
        "type": "a",
        "name": "Azenkur",
        "info": " – Kale shahridan 60 km janubda joylashgan manzilgoh. Yuz yillik urush davrida, ya’ni 1415-yil 25-oktabrda bu yerda ingliz qoʻshini (qirol Genrix V) va fransuz qoʻshini (Konnetabl Sharl I de Albre) toʻqnash kelgan va fransuz qoʻshinlarining qaqshatqich magʻlubiyati bilan yakunlangan."
    },
    {
        "type": "b",
        "name": "Babenberglar",
        "info": " – Bavariya va Avstriyadagi knyazlik sulolasi. Kelib chiqishi Sharqiy Frankoniyaga borib taqaladi, bir guruh tarixchilar ularni Popponlar graflari sulolasidan kelib chiqqanligini tahmin qiladilar. Frankoniyadagi Bamberg shahriga borib taqalishi haqida ham fikrlar mavjud. 976-yildan B. Bavariya Sharqiy markasi markgraflari (1139-1156-yillarda Bavariya gersoglari), 1156-1246-yillarda Avstriya gersoglari, 1192-1246-yillarda merosiy shartnoma asosida bir vaqtning oʻzida Shtiriya gersoglari boʻlgan. B. taniqli vakillari: Leopold III (1095-1136), Genrix II Yazomirgott (1141-1177), Leopold V (1177-1194), Leopold VI (1198-1230). 1246-yilda Leyta daryosi boʻyida vengerlar bilan boʻlgan jangda gersog Fridrix II (1230-1246) halok boʻlishi bilan B. sulolasining  erkak avloddi tugadi."
    },
    {
        "type": "b",
        "name": "Bagaudlar",
        "info": " (keltcha baga–kurash) – avval Shimoli-Gʻarbiy Galliya, keyinroq, Shimoli-Sharqiy Ispaniya hududlarini qamrab olgan Rim davlatiga qarshi koʻtarilgan ozodlik harakatining ishtirokchilari. B.ning chiqishlari tanaffuslar bilan III asrdan to V asr davomida roʻy bergan boʻlib, asosan, V asr 30-50-yillarida faollashib ketgan. B.ning asosiy qismini xonavayron boʻlgan aholi, kolonlar, qullar tashkil qilgan. Otryadlarga birikkan B. yirik yer egalari villalariga, kuchsiz himoyalangan shaharlarga hujumlar uyushtirgan. Galliyaning alohida hududlarida B. muvaffaqiyatlarni qoʻlga kiritib, Rim hokimiyatini tan olmaydigan jamoalar tashkil etishgan. B. yoʻlboshchilari boʻlgan Amand va Elian imperatorlar deb e’lon qilingan. Ular piyoda (dehqonlar) va otliq (choʻponlar) qoʻshinlardan iborat armiya tashkil etgan. Rimliklar tomonidan bostirilgan qoʻzgʻalon 408-yilda yana qaytadan boshlandi, 435-447-yillarda butun Shimoliy-Gʻarbiy Galliyani qamrab olgan, lekin bu safar ham bostirilgan. V asr oʻrtalarida B. harakati Ispaniyaning shimoliy viloyatlarida avj olgan. 454-yilda vestgotlar qoʻshinlari ispan B.ining qoʻzgʻalonini bostirgan. Shu vaqtdan boshlab tarixiy manbalarda Galliyada B. haqida ham ma’lumot uchramaydi. B. harakati boshqa shunga oʻxshash xalq harakatlari bilan birga Rimning qudratini sindirgan va uning hududlari boʻlgan Galliya va Ispaniya hududlarida varvar qabilalarining oʻrnashuviga ta’sirini koʻrsatgan."
    },
    {
        "type": "b",
        "name": "Bakalavr",
        "info": "(ingl. bachelor, frans. bachelier) Ushbu atamaning kelib chiqishi masalasida turli xil fikrlar ilgari suriladi. Ularning biriga koʻra bu atama vulgar lotin tilida erkin kishini anglatgan (sobiq qul yoki varvar ham erkin boʻlishi mumkin edi). Ya’ni baccalāria – kesim yer boʻlib, bu yerni ijarachi (baccalār(is)) oʻzining xohishiga qarab ishlatishi mumkin boʻlgan, buning uchun yerning haqiqiy egasiga obrok toʻlagan. Boshqa bir lugʻatda boʻlsa baccalaria bacca soʻzidan kelib chiqib, bu soʻz soʻnggi lotincha variantdagi vacca sigir ma’nosidan kelib chiqqan. Shundan kelib chiqqan holda ayrim tarixchilar baccalāria (baccalārium) soʻzini sut fermasi yoki sigirlar yaylovi tarzida talqin qilish mumkin deb hisoblashadi. Brokgauz va Efron lugʻatida boʻlsa dastlabki B. dehqonlarga oʻxshagan qishloq xizmatchilari boʻlib, bunda ular barshinadan ozod etilgan va ma’lum bir belgilab qoʻyilgan toʻlovni toʻlaganlar, jamiyat iyerarxiyasida dehqonlarga nisbatan yuqori pagʻonada turgan deb keltiriladi; 2) XII-XIII asrlarda avval Fransiyada, keyin Angliya va boshqa Yevropa mamlakatlarida hali oʻrganish jarayonida boʻlgan ritsarlarning eng quyi pagʻonasiga nisbatan qoʻllanilgan. Bunday ritsarlar yoki juda yosh yoki kambagʻal boʻlishgan, shuning uchun ham ular oʻzlarining bayroqlariga ega boʻlsada, boy va ta’sirli senorning vassali sifatida yurishga majbur boʻlgan. Ritsarlik bilan bogʻliq B. atamasi hozirgacha qoʻllanilib kelinadi. M: zamonaviy Britaniya faxriy unvonlari orasida ritsar-bakalavr (Knight Bachelor) unvoni ham bor. U Birlashgan Qirollikning tan olingan ritsarlik ordenlarining hech biriga kirmaydi va monarxning istagi bilan beriladigan unvondir. Bu ritsarlik darajasiga koʻpincha taniqli xonadonlarga mansub boʻlmagan, harbiy va fuqarolik boshqaruvida yuqori mansablarda boʻlmagan kishilarga, mas. san’at arboblariga berilgan. M: xuddi shu unvon bilan taniqli rok-musiqachilari Pol Makkartni va Elton Djonlar taqdirlangan. Shunga koʻra B. atamasining kelib chiqishi va dastlabki mazmuni borasida aniq fikr bildirish qiyin. Atama sifatida Rim imperiyasi inqirozga uchragan paytda qishloq jamoasidagi alohida bir qatlamni anglatgan B. bir necha asrlar oʻtib dvoryan-ritsarlik doirasida qoʻllanila boshlangan va tez orada boshqa ijtimoiy institutlarda ham paydo boʻlgan. Ritsarlikdan tashqari cherkovda, hunarmandchilik va savdo ittifoqlari (gildiya)da bu atama ishlatila boshlangan. Xuddi shunday uyushmalardan biri bu universitetlar edi. Chunki lotin tilida unviyersitetlar universitas magistro-rum et scholarium, ya’ni oʻqituvchilar va oʻquvchilar hamjamiyati sifatida qoʻllanilgan. Universitetlarda B. atamasi akademik daraja sifatida birinchi marta Papa Grigoriy IXning 1231-yildagi Parij universitetiga akademik erkinlik berish toʻgʻrisidagi Parens Scientiarum bullasida uchraydi. Aynan Parij universitetida oʻsha davrda (XIII–XIV asrlar) B. atamasining ikkinchi marta tugʻilishi amalga oshgan. Lotin tilidagi soʻz oʻyinlari natijasida B. atamasi talaffuzi va talqinida bir oz oʻzgarishlar kuzatiladi. Natijada ushbu soʻzning paronomizatsiyasi tufayli B. soʻzi ichki oʻzgarishlarga uchradi, ya’ni endi u ikki lotin ildizli soʻzga aylandi: baccalaureus = bacca meva + lauri lavr, ya’ni lavr mevasi(yaprogʻi). (ma’lumki, antik davrlarda lavr novdalar gʻolib va qahramonlarga turli gʻalaba mukofoti sifatida tortiq qilingan). Oʻrta asrlar universitetlarida Bakalavriat intituti amaliyotda oʻqitish uchun ma’lum bir fanlar kursini oʻtagan qobiliyatli va muvaffaqiyatli talabalarni jalb qilish uchun qoʻllanilgan. Oʻzining kichik hambirodarlarini professor yoki magistr assistenti sifatida oʻqitishga ruxsat berilgan B. bu orqali magistraturaga kirish huquqiga ega boʻlgan. B.likka oʻtkazish marosimi determinatsiya deb atalgan. B. likka nomzod oʻz tezisini rasmiy ravishda ogʻzaki himoya qilish marosimidan keyin boshiga hozirgi ilmiy darajaga erishishida gʻarb davlatlarining aksariyatida uchraydigan popukli bosh kiyimi kiydirilgan va katta yoshli hamkasblari qatoridagi faxrli joyga oʻtqazilgan. B.lik darajasiga ega boʻlish uchun nomzod triviumni – mantiq, grammatika va ritorikani mufassal oʻrganib chiqishi lozim boʻlgan. Bu fanlar oʻsha vaqtdagi deyarli barcha fanlarni asoslarini oʻzida mujassam etish bilan birga, uni oʻrganish orqali talaba fan tiliga (lotin va qadimgi yunon tillari), shuningdek mantiq va ilmiy tafakkur metodologiyasiga ega chiqqan. Shunday qilib oʻrta asrlar Yevropasida B. (bachelor of Arts) – bu universitet ta’limining dastlabki bosqichini tugatgan, fanlarning umumiy asoslarini oʻrgangan va quyidagi xususiyatlarga: fan va madaniyat tilini bila oladigan va undan foydalana oladigan; fan mantigʻi va tushunish metodlarini oʻrgangan; erkin fikrlashga ega; keyingi bosqichda (magistraturada) qandaydir bir fan yoki qandaydir kasbni chuqur oʻrganishga kirishgan va oʻzi oʻrgangan narsalarni boshqalarga oʻrgata oladigan kishilarni anglatgan. B.likda oʻqish muddati universitetlar, mamlakatlar va asrlarga nisbatan farq qilgan. M: Parij universitetining 1215-yilgi nizomida B.lik bosqichi 6 yildan kam boʻlmagan oʻqish muddatini oʻz ichiga olgani holda 20 yoshga toʻlmagan talabalarga B.lik ishini himoya qilishga qoʻyishmagan."
    },
    {
        "type": "b",
        "name": "Bali",
        "info": " – Fransiyada balyaj hududlarida asosan, sud vakolatini amalga oshiruvchi qirol amaldori."
    },
    {
        "type": "b",
        "name": "Ballada",
        "info": " (lot.ballo – raqsga tushaman) – xalq poeziyasidagi mashhur janrlardan biri. Gʻarbiy Yevropa mamlakatlarining koʻpchiligida bir vaqtda, yani XIII asrdan shakllana boshlagan, lekin oradan ikki asr oʻtib uning dastlabki qaydlari yozilgan. Shu vaqt davomida B. ogʻzaki ijodda kuylanib kelingan. Dastlab bu atama oʻynoqi qoʻshiqni anglatgan. Qisqalik va dramatiklik, ba’zan hatto fojiaviy syujet, hayotiylik va reallik B. janrining oʻziga xos xususiyatlari boʻlgan. Oilaviy yoki ijtimoiy muammolar bilan bogʻliq boʻlgan psixologik kolliziya B.ning obyekti hisoblangan. B. qahramonlari doimo adolatsizlikka qarshi kurashib keluvchi gʻayratli kishilardir. Ilk xalq B.lari qahramonlik eposlari syujetlari bilan bogʻliq boʻlgan, koʻpgina B.lar tarixiy manba vazifasini ham bajaradi. Xalq poeziyasidagi eng yaxshi B.lardan biri Robin Gud haqidagi B. hisoblanadi."
    },
    {
        "type": "b",
        "name": "Balyaj",
        "info": " – oʻrta asrlarda Shimoliy Fransiyadagi kichik ma’muriy birliklar."
    },
    {
        "type": "b",
        "name": "Banalitet",
        "info": " (frans.banal – syuzerenga tegishli) – feodal Gʻarbiy Yevropasidagi monopol huquq. Unga koʻra dehqonlar albatta oʻz senorining (boshqanikida emas) tegirmoni, novvoyxona, vino tayyorlash xonalaridan foydalanishga majbur boʻlgan, foydalanganlik uchun haqni mahsulot yoki pul koʻrinishida toʻlagan. B.ni buzganligi uchun senor dehqonlardan jarima undirgan yoki uning mahsulotlarini musodara qilgan. B. dehqonlar uchun ogʻir boʻlgan feodal majburiyatlardan biri boʻlgan. B. nisbatan X asrdan boshlab Fransiyada keng tarqalgan va shu yerda oʻz nomini olgan. B.ga oʻxshash institutlarni feodalizm davrida barcha joyda uchratish mumkin boʻlgan."
    },
    {
        "type": "b",
        "name": "Bank",
        "info": " (lot.banca. sarrof peshtaxtasi) – toʻlov va kredit ishlarida vositachilikni amalga oshiruvchi moliyaviy tashkilot. Oʻrta asrlarda tovar-pul munosabatlarining taraqqiyoti bank ishiga boʻlgan ehtiyojni keltirib chiqargan. Tarkibida turli miqdorda qimmatbaho metallar mavjud boʻlgan koʻp miqdordagi pullar bilan muomala qilishda savdogarlar bir mamlakatdan boshqasiga oʻtganda pullarni ayirboshlashga majbur boʻlishgan. Chunki oʻrta asrlar sharoitida nafaqat davlat miqyosida, balki yirikroq gersoglik va knyazliklarda alohida pullar muomalada boʻlgan. Bu esa shu soha bilan shugʻullanuvchi maxsus idoralarning paydo boʻlishiga turtki bergan. B. ishi dastlab Shimoliy Italiyada (Lombardiyada) X-XI asrlarda paydo boʻlgan. Xuddi shu asrlardan boshlab bu yerda ayirboshlovchi sarroflar faoliyat koʻrsata boshlagan. XII asrda boʻlsa shu yerda savdogar-bankirlar paydo boʻlgan, ular pullarni almashtirish, sudxoʻrlik, bir mamlakatdan boshqa mamlakatga pul koʻchirish, pullarni saqlash va shu kabilar bilan shugʻullanishgan. XII asrdan boshlab boshqa Yevropa davlatlarida ham B. ishi shakllana boshlaydi. B. operatsiyalari bilan alohida shaxslardan (asosan, italyan va yahudiylar) tashqari katolik cherkovi (xususan diniy-ritsarlik ordenlari, mas. tampliyerlar birinchi boʻlib bank cheklarini va buxgalteriya hujjatlarini muomalaga chiqargan) ham shugʻullangan. Rim kuriyasining oʻzi yirik kredit va sudxoʻrlik operatsiyalarini bajargan. Ta’kidlash kerakki, 1179-yilda katolik cherkovi xristianlarga sudxoʻrlik bilan shugʻullanishni taqiqlashi ham xristianlarning bu faoliyat bilan shugʻullanishlariga toʻsqinlik qilmagan. Ssudalar berish kabi B. operatsiyalari anchayin qaltis va tavakkal ish boʻlgan, chunki ssuda olgan qirollar yoki yirik feodallar uni toʻlashdan qochib yurishgan. Bunday holatga tushgan bankir xonavayron boʻlgan. 1407-yilda Genuyada birinchi B. – Muqaddas Georgiy (Genuya respublikasining kollektiv B.) tashkil topgan. Oʻrta asrlarning keyingi davriga kelganda ayrim bankirlik xonadonlari, asosan, florensiyaliklar (Bardilar, Perussilar, Medichilar) yirik siyosiy qudrat sohibiga aylanadilar, ularning B. kapitallari Yevropaning qator davlatlarini zabt etadilar, qirollar va imperatorlar unga qaram boʻlib qolishadi. M: Bardilar va Perussilar pullariga Yuz yillik urush olib borilgan, Medichilar butun bir davlatlarni moliyalashtirish bilan birga (ingliz qirollari Eduard II va Eduard III lar uning kreditorlari hisoblangan) amalda Florensiyaning hukmdorlari hisoblangan. Bankirlar xonadoni boʻlgan Medichilar Rim, Milan, Piza, Jeneva, Avinion, Bryugge, London va boshqa shaharlarda oʻz filiallariga ega boʻlgan. XV asrlarga kelganda Yevropa mamlakatlarida yirik B.-sudxoʻrlik firmalari paydo boʻla boshlaydi. M: Germaniyaning Valzerlar va Baum-gartnerlar firmalari, Fuggurlar firmasi Gabsburglarni va papalarni pul bilan ta’minlab turishgan."
    },
    {
        "type": "b",
        "name": "Bann",
        "info": ", ban (nem. rasmiy e’lon, bildirgi) – davlat boshligʻining oliy hokimiyatni – sud (sud B.i) va harbiy (harbiy B.) amalga oshirish, farmoyish chiqarish, jazoga mahkum etish va shu kabi huquqlari. Ilk oʻrta asrlar davrida B. qirolga va davlat mansabdor shaxslariga tegishli boʻlgan. Shu davrda feodalning u yoki bu hududda sud hokimiyatini amalga oshirishi ham B. deb atalgan."
    },
    {
        "type": "b",
        "name": "Baptisteriy",
        "info": " (yunon.baptisterion – jom, togʻora) – choʻqintirish uchun moʻljallangan bino. Soborlar yonida alohida inshoot sifatida sakkiz burchakli yoki aylana shaklda qurilgan. Koʻpincha gumbaz bilan yopilgan. B.lar haykallar va mozaikalar bilan bezatilgan, oʻrta qismiga choʻqintirish uchun jom qoʻyilgan. Ravennadagi (V asr oʻrtalari–VI asr boshlari), Pizadagi (1153-yilda qurilishi boshlangan) va Florensiyadagi (XI-XIII asrlar) B. mashhur boʻlgan."
    },
    {
        "type": "b",
        "name": "Barbett",
        "info": " – XIII-XIV asrlardagi iyakni yopib turuvchi va boshni bogʻlab turuvchi kichik kosinka (uchburchak roʻmol) shaklidagi ayollar bosh kiyimi. Koʻchaga chiqishdan oldin B. ustidan yopinchiq tashlangan. Salib yurishlari davrida ritsarlik qurol-yarogʻlarida bosh va boʻyinni yopib turuvchi aslahalarga taqlid tarzida paydo boʻlgan. B. asosida katolik rohibalarining bosh kiyimi yaratilgan."
    },
    {
        "type": "b",
        "name": "Bard",
        "info": " – Galliya va Britaniyadagi qadimgi qoʻshiqlarning kelt ijrochilari. Oʻrta asrlarda B. Uelsda saqlanib qolgan boʻlib, u yerda alohida huquq va imtiyozlarga ega boʻlgan maxsus hamjamiyatlarni tashkil etishgan."
    },
    {
        "type": "b",
        "name": "Bardilar",
        "info": " – Florensiyadagi qadimgi bankirlar urugʻi. Ular Yevropadagi yirik bank-savdo kompaniyalaridan birini boshqargan (XIII asr oʻrtalaridan to XIV asr oʻrtalarigacha); qirol va papalarning kreditorlari hisoblangan; ularning puli hisobiga Yuz yillik urush olib borilgan. XIII asr oxirlaridan B. Florensiyaning siyosiy hayotida ishtirok eta boshlaganlar."
    },
    {
        "type": "b",
        "name": "Barkentina",
        "info": " – yelkanli dengiz kemasi. Uchta machtasi boʻlgan, birinchi machtasi toʻgʻri, qolganlari uchburchakli yelkanlar bilan qoplangan."
    },
    {
        "type": "b",
        "name": "Baron",
        "info": " (lot.baro – kishi, erkak) – 1) Gʻarbiy Yevropada feodal iyerarxiyasi shakllanishi davrida qirolning bevosita vassallari shu nom bilan atalgan; 2) Oʻrta asrlarning keyingi davrlarida B. dvoryanlik tituliga (unvon) aylanadi. Fransiya va Germaniyada B.lik graf titulidan past boʻlgan, Angliyada vikont unvonidan keyin turgan va dvoryanlik iyerarxiyasida beshinchi oʻrinni egallagan; 3) Umuman olganda oliy dvoryanlik titulining vakili. Angliyada oliy B.lar XIII asrdan e’tiboran alohida imtiyozli ijtimoiy guruhga aylanib bordi va parlamentda lordlar palatasining merosiy a’zolariga aylanishdi."
    },
    {
        "type": "b",
        "name": "Baronet",
        "info": " – oʻrta asrlar Angliyasida merosiy dvoryanlik unvoni. "
    },
    {
        "type": "b",
        "name": "Barshina",
        "info": " (panshina) (rus.) – majburan ishlab berishga qaratilgan feodal rentasi. Feodalizm davrida qaram dehqonlarning katta yer egasiga ishlab berishi. Dastlab ilk oʻrta asrlar davridan boshlab Gʻarbiy Yevropada shakllana boshlagan va XI asrda Italiya va Fransiyada, XII asrda Angliya va XI-XIII asrlarda Germaniyaning Gʻarbiy qismida shakllangan. Dastlab B. vaqtiga qarab hafta va oylarning ma’lum kunlarida amalda boʻlgan. Feodallarning yerlarida yer maydonining miqdoriga qarab kishilar boʻlib tashlangan. Shu bilan birga, dehqonlar oʻzlarining huquqiy jihatdan holatiga koʻra B.ni haftada ma’lum kunlari ishlab bergan. M: qaram dehqonlar haftada 4 kun, yarim qaram dehqonlar 2 kun, servlar 2 kundan 4 kungacha, boshqa toifadagi qaram dehqonlar 1 yoki 2 kun ishlagan. B. haqidagi ma’lumotlar Fransiya, Angliya, Gʻarbiy Germaniya va Shimoliy Italiyadagi yer toʻgʻrisidagi yozishmalarda, ayrim varvar haqiqatlari va boshqa manbalarda uchraydi. XIII asrdan XV asrgacha boʻlgan vaqtda Angliya va Fransiyada shaharlarning keng miqyosdagi rivojlanishi natijasida B. sekinlik bilan yoʻqolib bordi."
    },
    {
        "type": "b",
        "name": "Bashmak",
        "info": " – XV asr va XVI asr boshlarida Janubiy-Gʻarbiy Germaniyada dehqonlarning yashirin tashkiloti. XV asrning 30-40-yillarida Janubiy Shvarsvald, Elzas va Reynning yuqori oqimida joylashgan bir qancha hududlarda paydo boʻlgan. Dehqonlarning oyoq kiyimi tasviri tushirilgan bayroqlarga ega boʻlgan harakat feodallarga qarshi boʻlgan. Harakatning yirik rahbarlaridan biri Shletshtatd burgomistri Gans Ulman boʻlgan. B.larning oxirgi harakatlari haqidagi ma’lumotlar 1502, 1513, 1517-yillarga tegishli."
    },
    {
        "type": "b",
        "name": "Bastard",
        "info": " – nikohsiz tugʻilgan farzand. Oʻrta asrlar Yevropasida qonunga koʻra taxtga faqatgina qonuniy nikohdan tugʻilgan farzandigina oʻtirishi ta’kidlangan. Franklar qiroli Teodorix I qirol Xlodvikning B.i boʻlgan va shu sababli davlatni boshqa farzandlari bilan birga boshqargan. Normandiya gersogi Vilgelm II ham noqonuniy farzand sifatida Angliya taxtiga oʻtirgan."
    },
    {
        "type": "b",
        "name": "Bastidlar",
        "info": " – janubiy va sharqiy Fransiyada XII-XIV asrlarda oʻrab olingan shaharlar. Dastlabki B. 1141-yilda Mont de Marsan shahrida qurilgan. B.lar reja asosida qurilib, oʻzida katta maydon, parallel koʻchalar va boshqa inshootlarni mujassam qilgan."
    },
    {
        "type": "b",
        "name": "Baumgartnerlar",
        "info": " – XV–XVI asrlarda Janubiy Germaniyada savdogar va bankirlar. XV asrning 60-80-yillarida Tiroldagi (Italiyadagi shahar) togʻ-kon sanoati mahsulotlari bilan savdo qiluvchi savdogarlar shunday nomlangan. M: Gans Katta 1498-1499-yillarda Germaniyadan Venetsiyaga olib boriladigan mis savdosini oʻz nazorati ostiga olib, bu borada monopoliya oʻrnatgan."
    },
    {
        "type": "b",
        "name": "Beatifikatsiya",
        "info": " – katolik cherkovida qonunlar ishlab chiqishga qaratilgan huquqlar jamlanmasi. B.ni rasman birinchi bor papa Urban VIII tomonidan 1635-yilda tan olingan. Uning 2 xil shakli boʻlgan. Birinchisida B. Rim papalari tomonidan e’lon qilinsa, ikkinchi shakli mahalliy cherkovlar tomonidan e’lon qilinib, Rim papasi tomonidan tasdiqlangan."
    },
    {
        "type": "b",
        "name": "Begetriya",
        "info": " – Kastiliyada dehqonlar erkin jamoasi. Odatda B.larga feodallar orasidan oʻzlariga senor saylash huquqi berilgan. Mamlakat miqyosida B.lar dengizdan dengizgacha tizimi ostida barcha hududlarni qamrab olgan. Rekonkista davrida B.lar harbiy kuch sifatida ham alohida ahamiyat kasb etgan. "
    },
    {
        "type": "b",
        "name": "Beginklar",
        "info": " – ayollar diniy jamoasi boʻlib, taxminan 1170-yillarda Brabantda vujudga kelgan. Niderlandiya va Germaniyaning alohida shaharlarida tarqalgan. B. turmush qurishi va jamoadan chiqishi mumkin boʻlgan. Shundan keyin yarim monaxlik holatida yashashi va hatto umumiy yashash joylarida emas, balki alohida yashashlari ham mumkin boʻlgan. B.ni inkvizitsiya doimo ta’qib qilgan va koʻpchiligining taqdiri gulxanda yoqish bilan tugagan. 1215-yildagi IV Lateran sobori va 1311-yildagi Vena soborlarida B. taqiqlangan."
    },
    {
        "type": "b",
        "name": "Beginlar",
        "info": " – boshqa holatlarda begardlar yoki beggardlar sifatida ham tilga olingan. Ular erkaklarning diniy jamoasi boʻlgan. Birinchi bor XIII asrga oid manbalarda tilga olingan. M. 1220-yilda Lyej, 1228-yilda Antverpen, 1252-yilda Bryuggeda yozilgan kitoblarda tilga olingan. B. aslida hunarmandlar boʻlib, keyinchalik ular lollordlar bilan yaqinlashib borgan. Ular haqidagi oxirgi ma’lumotlar 1445-yilda uchraydi."
    },
    {
        "type": "b",
        "name": "Be’mani odatlar",
        "info": " – Aragonda XI asrdan ma’lum boʻlgan bir qator feodal majburiyatlarning umumiy nomi. Uning tarkibiga intestiya (vasiyat qoldirmasdan vafot etgan dehqon mulki yoki uning qismining senor ixtiyoriga oʻtkazilish huquqi), ekzorkiya (bevosita merosxoʻri boʻlmagan mulk egasining mulkiga senorning ega chiqish huquqi), kugusiya (bevafolikda ayblangan xotini quvilgan dehqon mulkining bir qismiga senorning ega chiqish huquqi), arsiya (aybi bilan senor qoʻrgʻonida yoki oʻz uyida yongʻin sodir boʻlsa dehqon mulkining senor tasarrufiga oʻtish huquqi), firma di spoil (nikohdan oʻtish uchun senorga toʻlanadigan toʻlov, uni toʻlay olmaganlar uchun birinchi kecha huquqi tartibi qoʻllanilgan) kirgan."
    },
    {
        "type": "b",
        "name": "Benediktchilar",
        "info": " – Benedikt Nursiyskiy asos solgan diniy rohiblik ordeni. Ularning nizomlariga koʻra, har bir monastir avtonom huquqqa ega boʻlib, uni oʻz abbati boshqargan. Mazkur orden ma’lum vaqt davomida anchagina keng miqyosda tarqalgan. Hatto Rim papasi Grigoriy I Buyuk ham B. ordenini yoqlab chiqqan. Franklar qiroli Pipin Pakana ham ularni qirol hokimiyatiga yordam beradi degan fikrda qoʻllab turgan. Ilk oʻrta asrlarning oxirlariga kelib, Gʻarbiy Yevropadagi rohiblarning katta qismi B. nizomi asosida faoliyat olib borgan. Keyinchalik vujudga kelgan diniy rohiblik ordenlarining katta qismi sekinlik bilan B. nizomini asos qilib olishgan. B. monastirlari katta yerlarga egalik qilishgan. Mas. Germaniyadagi Fulde monastiri 250 ming gektardan ortiqroq yerga egalik qilgan. "
    },
    {
        "type": "b",
        "name": "Benefitsial",
        "info": " islohotlar – VIII asr 30-yillarida Karl Martell oʻtkazgan islohotlar. Merovinglarning oʻz drujinachilari va magnatlariga berilgan yerlarini oʻzlariga shaxsiy yer sifatida qoldirilishini bildirgan. Ammo yer egasi xizmatdan boʻyin tovlasa yoki sharoit oʻzgargani tufayli harbiy majburiyatni bajarmasa yer qaytarib olingan. Shu sababli Franklar davlatida benefitsiy yer egaligi shakllanib bordi. B. i. natijasida professional qoʻshin tashkil qilinishi bilan birga otliq qoʻshin ham asosiy harbiy kuchga aylanib borgan. Natijada oʻrta va mayda feodallar toifasi vujudga kelib, feodal iyerarxiyasining shakllanishini tezlashtirdi. Mazkur islohotlar Franklar davlatida feodal tartiblarning keyingi rivoji uchun juda muhim ahamiyatga ega boʻlgan."
    },
    {
        "type": "b",
        "name": "Benefitsiariy",
        "info": " – ilk oʻrta asrlar davrida vassal, bunda ular qirol yoki yirik yer egalariga yer tufayli qaram kishilarga nisbatan ishlatilgan. Ular erkin dehqonlar toifasidan ajralib turgan. Ular yer egasiga harbiy yoki boshqaruv ishlarida yordam bergan. B. koʻp hollarda avloddan avlodga oʻtib borgan."
    },
    {
        "type": "b",
        "name": "Benefitsiy",
        "info": " – 1) yerga egalik turi boʻlib, B. egalari yer egasiga harbiy, ma’muriy va boshqa ishlarda yordam bergan. Asosan, harbiy xizmat oʻtab bergan va askarlarga berilgan yer ham shu nom bilan atalgan. Yer egasi boʻlgan kishilar uning toʻliq egasi boʻlmagan va u vafot etgan taqdirda uning qarindoshi yoki farzandiga oʻtgan. B. keyinroq boshqacha tartiblarda ham berilgan. Mas. franklar davlatida VIII asrda harbiy xizmat evaziga allod yerlari umrbod muddatga berilgan. IX-X asrlarda ritsarlardan iborat professional armiya shakllana boshlashi bilan B.ning ham koʻrinishi oʻzgarib borib, feod koʻrinishini kasb eta boshlaydi. B.lar faqat qirol tomonidan emas, yirik feodallar tomonidan ham beriladigan boʻldi; 2) katolik cherkovida ruhoniylarga beriladigan mukofot tarzidagi yer maydoni boʻlib, VI asrdan boshlab berila boshlagan."
    },
    {
        "type": "b",
        "name": "Beovulf",
        "info": " – bizgacha yetib kelgan eng mashhur anglo-sakson qahramonlik dostonlaridan biri. Angliyaga normandlar bosqinidan avval, VIII asrda yaratilgan. Uning toʻliq shakllangan davri sifatida 1000-yillar koʻrsatiladi va uni Iliada va Odessey dostonlariga oʻxshatishadi. Qadimgi ingliz tilida yagona nusxada saqlanib qolgan doston ikki qismdan iborat. Dostonning bosh qahramoni gaut xalqi (hozirgi Shvetsiyaning janubidagi skand qabilasi) ning yosh jangchisi B. edi. Dostonning birinchi katta qismida B. Grenlandiyani ulkan odamlardan (Daniya) ozod qiladi. Ikkinchi qismida B. keksaygan holda gautlar yurtini 50 yil boshqarib ulkan ajdar bilan jang qilib, uni oʻldirib, yurtini ozod qiladi va oʻzi ham vafot etadi."
    },
    {
        "type": "b",
        "name": "Berkibeynerlar",
        "info": " – chipta kovush kiyib yuruvchilar. Norvegiyada aholining quyi, kambagʻallar toifasi shu nom bilan atalgan."
    },
    {
        "type": "b",
        "name": "Berna",
        "info": " (asosiy yoki umumiy) – oʻrta asrlarda Chexiyada davlatning asosiy soligʻi boʻlib, barcha feodal yerlaridan undirilishi oqibatida asosiy ogʻirlik dehqonlar va shaharliklar yelkasiga tushgan. "
    },
    {
        "type": "b",
        "name": "Berserk",
        "info": " – qadimgi skandinaviyalik jangchi boʻlib, oʻzini oliy xudo Odin bilan bogʻlagan. U odatda janglarga sovutsiz kirgan va shu tufayli oʻz davrida juda mashhur boʻlgan. "
    },
    {
        "type": "b",
        "name": "Beylif",
        "info": " – Angliyada yuzlik boshligʻi va sherifning yordamchisi boʻlgan mansabdor shaxs."
    },
    {
        "type": "b",
        "name": "Bezant",
        "info": " – Vizantiyaning oltin tangasi. Yevropaga XIII asr oʻrtalarida tarqalgan. XIII–XIV asrlarda kumushdan zarb qilingan bezantlar ham tarqalgan."
    },
    {
        "type": "b",
        "name": "Bibliya",
        "info": " (qad. yunon. Biblia – kitob) – Tavrot; yahudiy va xristianlarning muqaddas kitobi. B. 2 qismga – Tavrot va Injilga boʻlinadi. Tavrot yahudiy (qisman oromiy) tilida yozilgan boʻlib, yahudiy va xristianlar uchun muqaddas hisoblansa, Injil yunon tilida bitilgan va faqatgina xristianlar tomonidan e’tirof etiladi. Yahudiylarning muqaddas kitobi Vetxiy zavet asosida yozilgan deb koʻrsatiladi. Vetxiy zavet ma’lumotlarga koʻra, miloddan avvalgi XIII-II asrlarda kitob holiga keltirilgan deyiladi. Kitobning qadimgi oromiy va yahudiy tillaridan yunon tiliga tarjimasi Misrda Ptolomey (mil.avv.282-246) hukmronligi davrida amalga oshirilgan. Uni tarjima qilishda 70 ta tarjimon ishtirok etgan ekan. Noviy zavet kitobining toʻplanishi yunon tilida I–II asr boshlarida amalga oshirilgan. Lotin tiliga II-III asrlar tarjima qilingan. Gʻarbiy Yevropada B.ni boshqa tillarga tarjima qilish antik davrlardan boshlangan. Mas. yepiskop Ulfila got tiliga oʻgirgan. Papa Grigoriy VII (1080) davrida B.ni boshqa tillarga tarjima qilish taqiqlangan. Keyinchalik, Jon Viklef tomonidan ingliz, Yan Gus tomonidan chex va undan tashqari Martin Lyuter, Svingli, Parker va boshqalar tomonidan B.ning koʻplab tarjimalari amalga oshirilgan."
    },
    {
        "type": "b",
        "name": "Bill",
        "info": " – Angliyada qirol tomonidan tasdiqlanadigan parlament qonun loyihasi. Keng ma’noda qonun yoki nizomning oʻzini anglatadi. "
    },
    {
        "type": "b",
        "name": "Bir qalqonli ritsarlar",
        "info": " – qaysidir bir senorning vassali va oʻz qoʻlida vassalga ega boʻlmagan ritsarlar toifasi. Ular feodallar tabaqasining eng quyi boʻgʻinini egallashgan."
    },
    {
        "type": "b",
        "name": "Blio",
        "info": " – 1) XIII–XV asrlarda erkaklar kiyimi. Koʻrinishidan yubkaga oʻxshab ketgan; 2) Ayollarning oq qora rangli kiyimi. Odatda juda keng qilib tikilgan."
    },
    {
        "type": "b",
        "name": "Bogomillik",
        "info": " – Bolqon xalqlarining antifeodal va daxriylik harakati boʻlib, X asr boshlarida taxminiy ma’lumotlarga koʻra Makedoniyada vujudga kelgan. Aslida pavlikanchilik asosida shakllangan. Uning nomi bolgar ruhoniysi Bogomil ismidan olingan. B. qarashlarida diniy va falsafiy tushunchalar ustun boʻlib, uning asosida ikki kuchning doimiy kurashi yotadi. B. oʻzlarining alohida cherkovlariga asos solishadi. Unda cherkovning oʻziga xos diniy marosimlari ham shakllanadi. B. harakati va qarashlari faqatgina Bolgariyada emas balki, Vizantiya, Serbiya va Bosniyada ham keng tarqalgan. Gʻarbiy Yevropada mazkur gʻoyalar daxriylik sifatida talqin qilingan."
    },
    {
        "type": "b",
        "name": "Bokland",
        "info": ", boklend (qad.ingl. bokland – yorliqqa berilgan yer) – anglo-saksonlarda qirol yoki cherkov tomonidan ruhoniylar hamda yirik feodallarga berilgan yorliq asosidagi yer maydoni. Qirolga xizmati evaziga bir umrga berilgan. B. asosan, VIII asrdan boshlab keng tarqalgan va XI asrning 1-yarmiga qadar alohida oʻrin egallagan. Shu bilan birga, Angliyada feodal tartiblarning oʻrnatilishida ham muhim oʻrin tutgan. Normandlar istilosidan keyin B. feod bilan almashgan."
    },
    {
        "type": "b",
        "name": "Bombarda",
        "info": " – XIV-XVI asrlardagi dastlabki artilleriya qurilmasi boʻlib, asosan, qal’alarni himoya qilish va qamal qilishda qoʻllanilgan. B. tosh yadrolar bilan oʻqlangan va 400 metrdan 700 metrgacha ota olgan. Uning stvoli temirdan yasalgan va ayrim paytlarda yogʻochdan ham yasalib, atrofi metal bilan qoplangan."
    },
    {
        "type": "b",
        "name": "Bondlar",
        "info": " – ilk oʻrta asrlarda Skandinaviya mamlakatlarida oʻz yeriga ega boʻlgan va katta yer egalariga qaram boʻlmagan erkin kishilar. Ular asosan, baliqchilik, dehqonchilik, ovchilik va chorvachilik bilan shugʻullanib, Norvegiya, Shvetsiya va Islandiyada kichik qishloqlarda yashaganlar. XIII asrdan boshlab ular qirolga yer va jon soligʻi toʻlay boshlagan. Soliqlar natijasida ularning ahvoli ogʻirlashib borib, XIV asrning 1-yarmida qirol, cherkov va katta yer egalariga qaram boʻla boshlaygan."
    },
    {
        "type": "b",
        "name": "Boqiy shahar",
        "info": " (lot. aeterna urbs) – Rimga nisbatan shunday ta’rifni birinchi marta shoir Tibull (Albiy Tibull, mil.avv. 50-19) oʻzining ikkinchi elegiyasida (lirik janr turi) Rim homiysi hisoblanuvchi Apollonga atalgan madhiyasida qoʻllagan. Shundan keyin ushbu ibora keyingi davr Rimning deyarlik barcha shoirlari, yozuvchilar va notiqlrining asarlarida ishlatilgan. Iboraning Tibull tomonidan qoʻllanilishining oʻziga xos sabablari bor. Shoir Rimni gʻishtli holda qabul qilib, marmarli holatda qoldirgan bunyodkor va qudratli impertator Oktavian Avgust (mil.avv. 63 – milodiy 14) davrida yashagan va ijod qilgan."
    },
    {
        "type": "b",
        "name": "Bordariylar",
        "info": " (lot. borda. kulba) – XI-XII asrlarda Angliyada feodallardan ozod boʻlgan dehqonlar. Dahshatli sud kitobi da villan va kottarlar sifatida tilga olingan. Ular ham dehqonlarning bir toifasi boʻlishgan. Ammo ularning villan va kottarlardan yerga egalik va mashgʻulotlariga koʻra farqli jihatlari boʻlgan. XIII asrdan boshlab B. toʻliq villanlarga aylanib ketishadi."
    },
    {
        "type": "b",
        "name": "Boyar",
        "info": " – tor ma’noda X-XVII asrlarda Kiyev Rusi, Moskva knyazligi, Bolgariya, Moldaviya knyazligi, Valaxiya, XIV asrdan Ruminiyada feodal jamiyatning oliy qatlami."
    },
    {
        "type": "b",
        "name": "Boyarlar",
        "info": " Dumasi – X asrda vujudga kelgan Rus knyazi huzuridagi oliy kengash. Maslahat va qonunchilik funksiyasini bajargan."
    },
    {
        "type": "b",
        "name": "Bogʻichlar ordeni",
        "info": " – 1348-yilda Angliyada qirol Eduard III tomonidan ta’sis etilgan orden. Dastlab bu ordenga qirol va 25 nafar ritsar kirgan. Orden a’zolarining alohida belgisi bu oyoqlarida moviy bogʻich bogʻlab olishlaridir."
    },
    {
        "type": "b",
        "name": "Breteni",
        "info": " sulhi – Fransiyaning Shartr shahri yaqinidagi qishloq boʻlib, u yerda 1360-yil 8-mayda Angliya va Fransiya oʻrtasidagi Yuz yillik urush davrida tinchlik shartnomasi imzolangan. Tinchlik shartnomasiga koʻra Frantsiya qiroli Ioann II ni asirlikdan ozod qilish uchun 3 mln ekyu toʻlov toʻlashi, Angliyaning Giyen hamda Armanyak, Perigor, Puate, Sentonj va janubi-gʻarbda bir qator grafliklar, Pont’ye grafligi, Kale qal’asi va unga tutash shimoli-gʻarbda hududlar ustidan hokimiyatini tan olishi majburiyatini oldi. Oʻz navbatida, Edvard III fransuz taxtiga boʻlgan da’vosidan voz kechganligini e’lon qildi."
    },
    {
        "type": "b",
        "name": "Breve",
        "info": " (lot. breves–qisqa) – Rim papalarining cherkov va boshqa diniy masalalar yuzasidan yuborgan vakili. Asosan ular ikkinchi darajali deb hisoblangan masalalar boʻyicha yuborilgan."
    },
    {
        "type": "b",
        "name": "Breviariy",
        "info": " (lot. breviarium – qisqacha izoh) – katolik cherkovida xizmatchi ruhoniylar. Ular Bibliyadagi psalmlar, duolar va madhiyalarni qisqacha izohlari bilan oddiy aholiga tushuntirishlari lozim boʻlgan."
    },
    {
        "type": "b",
        "name": "Brigandina",
        "info": " – charm yoki qalin matodan tikilgan kiyim. Gʻarbiy Yevropa mamlakatlarida XVI asrga qadar otliq va piyoda askarlar tomonidan keng miqyosda kiyilgan."
    },
    {
        "type": "b",
        "name": "Brigandlar",
        "info": " – yuz yillik urushlar davrida Angliya va Fransiya armiyalaridagi yollanma askarlar. Tinchlik sulhlari imzolangandan keyin har ikkala mamlakatda ular harbiy xizmatdan ozod qilingan. Ammo xizmatdan ozod qilingandan keyin ular talonchilik bilan shugʻullana boshlagan, bundan asosan, dehqonlar jabr koʻrishgan."
    },
    {
        "type": "b",
        "name": "Bryugge",
        "info": " tonggi ibodati (saharligi) – Bryugge shahri hunarmandlarining fransuzlar hukmronligiga qarshi 1302-yil 17-maydan 18-mayga oʻtar kechasi Piter Konung (de Konink) va Yan Breydel boshchiligida amalga oshirgan qirgʻini. Fransuz gubernatorining ixtiyoridagi toʻrt mingga yaqin fransuz va horijiy askarlar oʻldirilgan. Bu voqeani Flandriyaning Varfolomey kechasi deb ham atashadi. Bu qirgʻin Flandriya shaharlarining umumiy qoʻzgʻaloniga olib kelgan. 11-iyulda qoʻzgʻalonchilar Kurtredagi Shporlar (tepki) jangida (jang yakunida gʻalaba ramzi sifatida fransuz ritsarlarining oltin tepkilari yechib olingan) fransuz qoʻshini ustidan gʻalaba qozongan."
    },
    {
        "type": "b",
        "name": "Bulla",
        "info": " (lot. bulla – sharcha, keyinroq yumaloq metal muhr) – 1) Rim papalari, imperatorlar va qirollarning dastlab oddiy metal shar shaklida, keyinchalik aylana shakldagi muhri; 2) Papalar, imperatorlar va qirollarning muhrli yorligʻi. U oʻz navbatida qaror sifatida ham talqin qilinadi. Papalar B.sining rangiga qarab uning rahm-shavqat belgisi ekanligini bilish mumkin boʻlgan. Rim cherkovining muhri odatda katta qizil rangli boʻlib, bir tomonida avliyolar Pavel va Pyotr tasviri, ikkinchi tomonida oʻsha vaqtdagi papaning ismi yozilgan."
    },
    {
        "type": "b",
        "name": "Bumaga",
        "info": " (lot. bombacium – ipakli) – xat yozish uchun moʻljallangan mato. Gʻarbiy Yevropa mamlakatlarida oʻrta asrlar davridagi yozish uchun matodan tayyorlangan oʻziga xos qogʻoz. Afsonalarga koʻra, mil. avv. I asrda Xitoyda kashf qilingan. Dastavval daraxt poʻstlogʻidan, II asrdan boshlab, ipak matodan tayyorlangan. Yevropaga XI asrda Ispaniya va Italiya bozorlari orqali kirib kelgan, ammo uni tayyorlash XIII asrning 2-yarmida Janubiy Yevropaning Ispaniya, Italiya va Janubiy Fransiyada amalga oshirilgan. XIII asrdan boshlab bunday qogʻozlarga asosiy hujjatlar yozila boshlagan. Yevropada qogʻozlarni eski mato qoldiqlaridan tayyorlashgan. XIV asrdan boshlab qogʻozlarga rasm chizish boshlangan. XV asr oʻrtalaridan Ioann Gutenberg tomonidan tipografiya dastgohining yaratilishi natijasida qogʻozlar kitob nashr qilishda keng foydalaniladigan boʻldi."
    },
    {
        "type": "b",
        "name": "Burg",
        "info": " (nem. burg – qal’a, keyingi davr lotin tilida burgus – xizmat qilmoq) – oʻrab olingan joy. B.lar ilk oʻrta asrlar davrida qirollar, yirik feodallar tomonidan oʻzlarining mulklari va oila a’zolarini himoya qilish uchun qurilgan. Angliyada esa daniyaliklar bosqinidan saqlanish uchun qurilgan. Shu bilan birga, Yevropa davlatlari arablar, normanlar va vengerlar hujumidan saqlanish uchun ham koʻplab qurilgan. Odatda B.lar baland devorlar bilan va suv toʻldirilgan handaqlar bilan oʻrab olingan. B.lar markazlashgan davlatlarning tashkil topishi va artilleriyaning vujudga kelishi natijasida oʻz ahamiyatini yoʻqotgan."
    },
    {
        "type": "b",
        "name": "Burggraf",
        "info": " – nemis shaharlarida mansabdor shaxs. Senor (imperator, qirol va yepiskoplar) tomonidan oʻzining yerlarida joylashgan shaharlarni boshqarish uchun orbroʻli biror bor shaxsni tayinlagan. B.lar ma’muriy, harbiy va sud hokimiyatini amalga oshirgan. B.lar oʻz ahamiyatini XIII asrda yoʻqotgan."
    },
    {
        "type": "b",
        "name": "Burgomistr",
        "info": " (nem.) – shahar meri sifatida ham tushunilgan. Keyinroq shaharlarning oʻz-oʻzini boshqarish huquqini qoʻlga kiritishlari natijasida shaharlarning boshqaruvi B.lar qoʻliga oʻtgan."
    },
    {
        "type": "b",
        "name": "Burgundiya",
        "info": " – 1) 406-yil Reyn daryosi boʻylarida tashkil topgan germanlarining burgund qabilasi qirolligi. 436-yilda burgundlar xunnlar tomonidan magʻlub qilinishi natijasida ular Rim imperiyasi federati sifatida Savoyya yaqiniga kelib joylashgan. Shu yerda ular markazi Lion boʻlgan ikkinchi qirolliklarini tashkil qilishgan; 2) 933-yilda tashkil topgan qirollik boʻlib, uning tarkibiga B.ning tarixiy yerlari kirgan. 1033-yilda farzandsiz qirol Rudolfning vafotidan keyin Muqaddas Rim imperiyasi tarkibiga qoʻshib olingan; 3) Fransiyaning tarixiy yerlariga qoʻshni sifatida tashkil topib, 1361-yilgacha B. yerlarida mavjud boʻlgan gersoglik; 4) Fransiya va Germaniya yerlarida Valua gersogi tomonidan amalda mustaqil davlat sifatida tashkil qilingan gersoglik. 1364-1477-yillarda mavjud boʻlgan."
    },
    {
        "type": "b",
        "name": "Burj pragmatik sanksiyasi",
        "info": " – 1438-yil 7-iyulda qirol Karl VII tashabbusi bilan Fransiya ruhoniylari assambleyasi tomonidan Burj shahrida qabul qilingan hujjat. U fransuz (gallikan) cherkovining Rim Papasidan mustaqilligini va qirol hokimiyatiga boʻysinishini huquqiy jihatdan rasmiylashtirib berdi. Unda cherkov soborlarining papadan ustunligi, yepiskoplar va abbatlarning mahalliy kapitullar va monastir jamoalari tomonidan saylanishi (bunda qirol va lordlarning nomzodlarni tavsiya qilish huquqini nazarda tutgan holda) ilgari surilib, papalar tomonidan cherkov benefitsiarlari va annatlarni taqsimlashini bekor qildi hamda fransuz sud instansiyalarida ishlar qarab chiqilishigacha papa sudiga apellyatsiya qilish taqiqlandi."
    },
    {
        "type": "b",
        "name": "Burjua",
        "info": " – oʻrta asrlarda Gʻarbiy Yevropada shahar aholisi, oʻrta tabaqa vakili. XV asr oxiridan shaharning yuqori tabaqasi ma’nosida qoʻllana boshlagan."
    },
    {
        "type": "b",
        "name": "Butparastlik",
        "info": " (ikonaborlik) – Vizantiyada VIII-IX asrlarning 1-yarmidagi ijtimoiy-siyosiy va diniy harakatlar. Birinchi navbatda Vizantiyaning harbiy muvaffaqiyatlari natijasida ta’siri mustahkamlanib olgan femlardagi harbiy-dehqon aslzodalar va Konstantinopoldagi savdo-hunarmandchilik doira vakillari bir qismining cherkov qudrati va rohiblikka qarshi kurashi boʻlib, monastir yerlarini musodara qilib, uni harbiylarga tarqatish uchun boʻlgan harakat edi. Imperatorlarning markaziy hokimiyat nufuzini koʻtarish va nazoratdan chiqib ketgan cherkov iyerarxlari va rohiblikka qarshi kurashi butlarga (sanam, ikonalarga) sigʻinishga qarshi mafkuraviy kurash koʻrinishida olib borildi. Cherkovning qoʻlida boʻlgan butlarga sigʻinish xalqqa ta’sir koʻrsatishning muhim quroli boʻlib, ayni vaqtda cherkov va monastirlarga katta foyda keltirgan. Bu harakat 726-yilda Isavrlar sulolasining hukmdori Lev II tomonidan boshlandi. B.ka qarshi kurash gʻoyasi monastir yer egaligining koʻpayishidan norozi boʻlgan aholi tomonidan ham qoʻllab-quvvatlandi. Imperiyaning sharqiy viloyatlari, Kichik Osiyo va Armaniston harakatga tayanch vazifasini oʻtadi. B.ni boʻlsa harbiylar qatlamining nufuzi oshib ketishidan xavotir olayotgan oliy ruhoniylar qatlami va rohibliklar, shahar aslzodalari, poytaxtning boy savdogar va hunarmandlari qoʻllab-quvvatladilar. Ayniqsa, imperator Konstantin V davrida B.ka qarshi kurash kuchaydi. U cherkov boyliklarini musodara qildi va monastir yerlarini sekulirizatsiya qilib, ularni harbiy-xizmatchilarga in’om etish siyosatini tutdi."
    },
    {
        "type": "b",
        "name": "Butun jahon soborlari",
        "info": " – xristian oliy ruhoniylarining yigʻinlari. Unga barcha mahalliy cherkovlardan vakillar saylanib yuborilgan. Soborlarda cherkovga oid juda muhim masalalar koʻrib chiqilgan. Asosiy e’tibor daxriylarga qarshi kurashishga qaratilgan. Birinchi B.J.S.i 325-yil Nikeyada chaqirilgan. Unda barcha xristianlar uchun yagona diniy ramzlar qabul qilingan. Antik davrda yana uchta sobor chaqirilgan boʻlib, ular 381-yil Konstantinopol, 431-yil Efess va 451-yil Xalkidon soborlaridir. Rim papalari mazkur soborlarda ishtirok etishmagan va ularga oʻz legatlarini yuborgan. Ilk oʻrta asrlarda uchta B.J.S. chaqirilgan. Ular 553-yil Ikkinchi Konstantinopol, 680–681-yillarda Uchinchi Konstantinopol va 787-yilda Ikkinchi Nikeya sobori boʻlib oʻtadi. 553-yildagi soborda mashhur uchta teolog Feodor Mopsuetskiy, Feodorit Kirrskiy va Iva Edesskiylar qatnashgan. Ularning uchalasi ham nestorianlikka qarshi boʻlishgan. Katolik cherkovi, asosan, keyingi oʻrta asrlarda chaqirilgan soborlarni tan oladi. Ularda cherkovlarning ichki hayoti va boshqaruvi, oliy ruhoniy va rohiblar uchun qat’iy selibat tartibining amal qilishi, dunyoviy va diniy hokimiyat oʻrtasidagi munosabatlar hamda daxriylar bilan kurash masalalari koʻrib chiqilgan. XIII asrdagi Toʻrtinchi Lateran (1215), Birinchi Lion (1245) va Ikkinchi Lion (1274) soborlari muhim qarorlarni qabul qilishgan. Ularning eng yirigi Toʻrtinchi Lateran Sobori boʻlib, unda daxriylarga qarshi keskin kurash olib borish masalasi koʻrib chiqilgan. Oʻrta asrlarning oxirgi yirik sobori sifatida 1431-1449-yillarda oʻtkazilgan Bazel–Florensiya soborini koʻrsatishadi. Unda pravoslav cherkovi bilan munosabat masalasi muhokama qilingan."
    },
    {
        "type": "b",
        "name": "Buvin",
        "info": " – Fransiyaning Shimoliy Sharqiy qismidagi qishloq. Uning yaqinida 1214-yil 27-iyul kuni Fransiya qiroli Filipp II va ingliz hamda german koalitsiyasi boshligʻi Otton IV lar oʻrtasida yirik jang boʻlib oʻtgan."
    },
    {
        "type": "b",
        "name": "Buyuk Bulgʻoriya",
        "info": " – Sharqiy Yevropa dashtlarida gʻarbiy turk qabilalari guruhiga mansub deb koʻrsatiluvchi bulgʻor (protobolgarlar ham deyiladi) qabilalari ittifoqi asosida yuzaga kelgan davlat uyushmasi (632–tax.671). Qadimgi B.B nomi bilan Vizantiya manbalarida uchraydi. Avarlar hukmronligi ostida boʻlgan bulgʻor qabilalarini Kurbat xon (632-665) birlashtirishga erishgan. Aftidan qabilalarni birlashtirish uning bobosi boʻlgan Organ davrida boshlangan. Kubrat bulgʻorlarning unogundur qabilasidan boʻlib, Vizantiya imperatori Irakliydan patrikiy martabasini oladi. Uning davrida davlat avarlar va xazarlarga ham boʻysinmagan. Uning oʻlimidan keyin davlat besh ogʻli oʻrtasida boʻlinib ketganligi aytiladi. Toʻngʻichi Batbayan (Bezmer) ota oʻrdasida qoladi va qora bulgʻorlar nomi bilan tilga olinadi, ikkinchi ogʻli Kotrag Don boʻyiga ketib, aftidan keyinchalik paydo boʻlgan Volga Bulgʻoriyasi tuzilishiga xissa qoʻshadi, uchinchi ogʻli Asparux Birinchi Bolgar podsholigining asoschisi boʻlsa, Kuber boshchiligidagi boshqa bulgʻorlar Voevodina va Makedoniya tomonga ketganligi ta’kidlanadi. Kenja oʻgʻil Alsek Italiyaga oʻrdasi bilan siljigan."
    },
    {
        "type": "b",
        "name": "Buyuk Mart Ordonansi",
        "info": " – General shtatlar tomonidan 1357-yil martida e’lon qilingan Fransiyada davlat boshqaruvi islohotlari rejasi. 61 moddadan iborat boʻlgan. General shtatlar qirol ruxsatisiz yiliga ikki marta mustaqil tarzda davlat ishlari muhokamasi uchun toʻplanishi (5-modda), qirolga General shtatlar iznisiz tangalar tarkibiga oʻzgartirish kiritmaslik (15-modda), urush vaqtidan yangi soliqlar joriy qilmaslik va sulh tuzmaslik (39-modda) kabilar aks etgan edi. B.M.O. 1356-1358-yillardagi Parij qoʻzgʻaloni yetakchisi Etyen Marsel oʻldirilishi bilan tez orada bekor qilindi."
    },
    {
        "type": "b",
        "name": "Buyuk Moraviya",
        "info": " – 822-907-yillarda mavjud boʻlgan Oʻrta Dunay havzasidagi ilk slavyan feodal davlati. Poytaxti Velegrad shahri. Ilk bora davlat nomi Vizantiya imperatori Konstantin Bagryanarodniyning Imperiyani idora etish haqidagi asarida (950-yillar) B.M. tarzida tilga olingan."
    },
    {
        "type": "b",
        "name": "Buyuk sxizma",
        "info": " (ajralish) – Katolik cherkovi tarixida 1378-yildan 1414-yilgacha boʻlgan davrda amalga oshgan boʻlinish, ikkiga ajralishi 1378–1409-yillarda va uchga boʻlinishi 1409–1414-yillarda kuzatilgan. Papalarning Avinon qamalidan ozod boʻlishidan keyin yangi saylangan italiyalik Urban VI ga qarshi fransuz kardinallari Avinonda Kliment VII ni (papa boʻlgunga qadar Robert Jenevskiy) saylashadi. Har ikkala papa oʻzlari uchun alohida kuriya tashkil qilgan. Bu keyinroq Yuz yillik urush davrida Fransiyaning ittifoqchilari boʻlgan Shotlandiya, Neopolitan qirolligi, Kastiliya va german knyazliklari va Angliya tarafdorlari boʻlgan Portugaliya, Flandriya, Vengriya kabi davlatlar oʻrtasidagi siyosiy qarama-qarshilikda ham namoyon boʻldi. Uning natijasida koʻplab diniy-rohiblik ordenlari oʻrtasida boʻlinish yuz bergan. Koʻplab monarxlar oʻzlarining betarafligini bildirgan boʻlsada, har ikki papaning kardinallari 1409-yil Piza shahrida sobor chaqirishadi. Ular yagona papa saylanishi borasida qaror chiqarishadi, ammo papalar sobor qarorlarini tan olishmaydi. Natijada ikkita papa oʻrniga uchta papa mavjud boʻlib qoldi. B.S. 1414-yilda Muqaddas Rim imperiyasi imperatori Sigizmund tashabbusi bilan chaqirilgan Konstans sobori natijasida yakuniga yetdi. Unda Rim papasi oʻz iste’fosini e’lon qildi, qolgan ikki papa ham boʻshatildi. Sobor barcha katoliklar uchun yagona papa sifatida Martin V ni saylashdi."
    },
    {
        "type": "b",
        "name": "Buyuk geografik kashfiyotlar",
        "info": " – yevropalik sayyohlar va dengizchilar tomonidan XV asr oʻrtalaridan XVII asr oʻrtalarigacha boʻlgan davrda amalga oshirilgan geografik kashfiyotlar (oʻzlariga noʻma’lum boʻlgan joylar haqida ma’lumot berish). Ular orasida eng muhimlari 1492-yilda Kolumb tomonidan Amerikaning ochilishi, Vasko da Gama tomonidan 1497-1499-yillarda Yevropadan Hindistonga dengiz yoʻlining ochilishi, 1519-1522-yillarda Magellan boshchiligida dunyo boʻylab birinchi dengiz sayohatining amalga oshirilishi va boshqalarni koʻrsatib oʻtish mumkin. Shu bilan birga, Yerning shar shaklida ekanligining ilmiy jihatdan isbotlanishi, Osiyo va Amerika qit’alari oʻrtasida okean mavjudligi va boshqalar aniqlangan."
    },
    {
        "type": "b",
        "name": "Buyuk knyaz",
        "info": " – qadimgi Rusda va feodal tarqoqlik davrida oliy knyazlik faxriy unvoni. X asrdan xalqaro shartnomalarida Kiyev Rusi knyazlari shu titul bilan keltirilgan."
    },
    {
        "type": "b",
        "name": "Byurgerlik",
        "info": " (nem. burg – qal’a, shahar) – XI asr Yevropadagi har qanday shaharning aholisi. XII-XIII asrlarda shaharlarning toʻliq huquqli aholisi. Ular soliq va toʻlovlarni toʻlash bilan birga harbiy majburiyat ham bajargan. Keyinroq ular ma’lum bir yer maydoni yoki uning bir qismiga egalik qilishi mumkin boʻlgan. XIV-XV asrlarda byurgerlar yetarlicha boy shahar aholisini bildirgan. Fransiya va Italiyada uning sinonimlari ishlatilgan. Mas. burjua, popolan va boshqalar."
    },
    {
        "type": "d",
        "name": "Dangasa qirollar",
        "info": " – franklar qirolligining merovinglar sulolasi qirollariga berilgan laqab. Ular faqat nomigagina mamlakat hukmdori sifatida tan olingan. Haqiqiy amaldagi hokimiyat mayordomlar qoʻlida boʻlgan. «Dangasa qirollar davri» 639-yilda (qirol Dagobert I vafotidan keyin) boshlanib, 751-yilda, Pipin Pakana davrida qirol Xilderik IIIni monasturga yuborishi bilan tugaydi."
    },
    {
        "type": "d",
        "name": "Dahshatli sud kitobi",
        "info": " – Vilgelm I Bosqinchi buyrugʻi bilan 1086-yilda qirol amaldorlari tomonidan Angliyada oʻtkazilgan aholini roʻyxatga olish ma’lumotlari. Roʻyxatga olish birinchi navbatda xazina uhcun oʻtkazildi: soliq olinadigan obyektlarni va tojning moddiy resurslarini bilish maqsad qilindi. Qirol roʻyxatga olish natijasida oʻz vassallarining mulklari miqdori va daromadlari haqida toʻliq ma’lumotga ega boʻldi. Ushbu roʻyxatga olishning ikkinchi nomi Qiyomat daftari boʻlib, bu nom roʻyxatga olish ishlari xuddi qiyomat kuni amalga oshiriladigan soʻrovdagi singari haqiqatdagi ma’lumotlar asosida oʻtkazilganiga tenglashtirilganligidan kelib chiqqan. D.S. nomi boʻlsa Angliya tarixida birinchi marta umummiqyosda aholining daromadlarini roʻyxatga olishdan qoʻrquv va dahshatga tushganligi bilan izohlanadi. Chunki bu XI asrda faqat Angliyada emas, balki butun Yevropadagi katta tadbir edi. Vilgelmdan boshqa Gʻarbiy Yevropaning biror mamlakatida bunday tadbirni oʻtkazishga hech bir hukmdor jur’at eta olmagan."
    },
    {
        "type": "d",
        "name": "Damua’zo",
        "info": " – qurol tashib yuruvchi xizmatkor boʻlib, senorlar va ritsarlar ularni tarbiyalash uchun 7 yoshidan bolaning otasidan olishgan va zarur bilim va koʻnikmaga ega boʻlguncha tarbiyalashgan. Ularning yuqori darajasi ritsarlik darajasini olgunga qadar davom etgan."
    },
    {
        "type": "d",
        "name": "Daniya bosqini",
        "info": " – VIII asr oxirlarida boshlangan va asosan Angliyaga qarshi Skandinaviya xalqlarining harbiy bosqinchilik yurishlari. Mazkur harbiy yurishlar 1035-yilda Knut Muqaddasning Angliyaga bosqinidan keyin oʻz nihoyasiga yetgan."
    },
    {
        "type": "d",
        "name": "Daxriylik",
        "info": ", yeretiklik (yunon. hairesis – tanlash, ta’limot, sekta) – cherkovning ijtimoiy ta’limotiga, tartiblariga va diniy ta’limotlarning fundamental holatiga qarama-qarshi chiquvchi diniy ta’limotlar. Daxriylik xristian harakatlarining ilk bosqichlaridayoq paydo boʻlgan (nikolaitlar, gnostiklar, montanistlar, novatianlar, monarxianlar), lekin ular asosan, intellektual darajada boʻlib, ommaviy harakatlarga aylanmagan. Rim imperiyasining soʻnggi davrida xristianlik davlat diniga aylangach, vaziyat oʻzgardi. Imperator hokimiyati uchun yagona va boʻlinmas cherkov kerak boʻlgan, shuning uchun ham D. nafaqat cherkovga, balki davlatga qarshi jinoyat sifatida qaralgan. Xuddi shu holat oʻrta asrlarga ham xos edi. Oʻrta asrlar feodal jamiyatining tarkibiy qismi boʻlgan cherkov bu jamiyatning mafkuraviy tayanchi boʻlgan va shuning uchun ham shu paytdagi jamiyatga qarshi (yoki alohida uning bir tomoniga) qaratilgan norozilik qoidaga muvofiq D. shaklida qabul qilingan. Oʻrta asrlar sharoitida, ayniqsa jamoatchilik kuchli tarzda namoyon boʻlgan vaqtda kishining oʻz fikrini erkin tarzda bayon qilishi (jamiyatga yoki dinga nisbatan bildirilgan har qanday firk) jamiyatga yoki dinga qarshi deb baholangan. Shuning uchun daxriylarni cherkovdan chetlatish oʻz-oʻzidan jamiyatdan chetlatishni anglatgan. D. harakatlari orasida cherkovning aqidaparastligiga qarshi qaratilgan: mas. Uchlik (Troisa), Iso Masix haqida (monofizitlik, arianlik, monofelitlik), dualistik dunyoqarashga tayangan holda moddiy dunyoga qarshi qaratilgan (bogomillik, pavlikanlik, valdenslar, katarlar) harakatlar boʻlgan. Oʻrta asrlarda shahar aholisi orasida cherkovni ilk holatdagi qashshoq holatga qaytarish, dabdabali ibodatlardan voz kechish, jamiyatda va cherkovda ruhoniylarning imtiyozlarini bekor qilishni talab qiluvchi cherkov tomonidan D. harakati deb e’lon qilingan harakatlar ommalashgan (Arnold Breshanskiy, Djon Viklef, Yan Gus va boshqalar). Ayrim radikal kayfiyatdagi D. harakatlari feodallarga qarshi koʻtarilgan yirik qoʻzgʻalonlarning gʻoyaviy manbasi boʻlib xizmat qilgan (Uot Tayler, Dolchino). Cherkov ularga qarshi kurashish uchun turli vositalarni qoʻllagan – bu harakatlar cherkov soborlari va papalar tomonidan tanqid qilingan, inkvizitsiya hukmiga tortilgan, hatto ularga qarshi salib yurishlari uyushtirilgan."
    },
    {
        "type": "d",
        "name": "Dedichlar",
        "info": " – yirik yer egaligi shakllangunga qadar Chexiyadagi erkin jamoachilar toifasi. Oʻzlarining yer-mulklari – dedinlarga merosiy egalik qilgan. "
    },
    {
        "type": "d",
        "name": "Danexof",
        "info": " – Daniyada magnatlardan tarkib topgan davlatning umumiy kengashi. 1282-yilda qirol Erik Klipping xartiyasiga binoan chaqirilgan."
    },
    {
        "type": "d",
        "name": "Dehqonchilik qonuni",
        "info": " – taxminan VII asr oxirlari–VIII asr boshlarida yaratilgan vizantiya–slavyan kundalik huquqlari toʻplami. Ushbu tarixiy manba orqali Vizantiyadagi erkin qishloqlarning ichki munosabatlarini: xoʻjalik yuritish tizimi, jamoada yerga va yaylovlarga boʻlgan egalik shakllarini, oʻz kesim yeriga boʻlgan dehqonlarning huquqlarini qayta tiklash imkoniyatini beradi. Undan tashqari D.Q. ijtimoiy tabaqalanish, yollanma mehnat, ichki ijara munosabatlari haqida ham ma’lumot beradi. Mazmunan ushbu hujjatda varvar haqiqatlariga yaqin boʻlgan jihatlar uchraydi. Yunon va slavyan tillarida turli nusxalarda yetib kelgan. Tadqiqotchilar D.Q. da beriladigan jazo tartiblarining ogʻirligiga e’tibor qaratishadi. Jinoyat sodir etganlar qishloqdan bardargʻa qilishdan tashqari, turli koʻrinishdagi jismoniy jazolarga ham tortilgan. Slavyan tilidagi nusxalarda mayib qilish jazosi oʻrnida pul toʻloviga tortish holatlari qayd etilgan. Shuningdek, jamiyatning quyi qatlam vakillari boʻlgan mortitlar, mistotlar va qullarning ijtimoiy holati haqida ham ma’lumot olish mumkin."
    },
    {
        "type": "d",
        "name": "Dekan",
        "info": " (yunon. oʻnboshi) – 1) Katolik cherkovida kapitul, ya’ni yepiskop huzuridagi ruhoniy shaxslar kengashi yoki rohiblik ordenlari boshligʻI; 2) Oʻrta asr Yevropa universitetlarida magistrlar tomonidan oʻzlari orasidan saylangan fakultet boshligʻi."
    },
    {
        "type": "d",
        "name": "Dekretaliya",
        "info": " (lot. decretum – farmon) – Rim papalarining munozarali masalalar, boshqa shunga oʻxshagan hodisalar boʻyicha yuborgan qarori. Boshqa ma’nosi esa, qonunlar toʻplami va qadimgi huquqiy aktlar sifatida talqin qilinadi."
    },
    {
        "type": "d",
        "name": "Desyatina",
        "info": " – daromadning (hosil, pul, foyda va boshqalar) oʻndan bir qismini cherkov foydasiga berish. Soliqning bu turi dastlab qadimgi Sharqda va yahudiylarda mavjud boʻlgan. Xristian dinida III asrdan D. tilga olingan. 585-yildagi butun jahon soborida birinchi marta cherkov D.ni qonuniylashtirgan. 779-yilda Buyuk Karl Franklar qirolligida D. barcha aholi birdek toʻlashi lozimligini belgilab qoʻydi. D.ning asosiy ogʻirligi dehqonlar zimmasiga toʻgʻri kelgan. D. uchga boʻlinib, ular Katta D. – bugʻdoy va uzum hosilidan olingan, Kichik D. – poliz ekinlari, madaniy va texnik oʻsimliklardan olingan va Qon D. – chorva mollari va chorva mahsulotlaridan olingan. D. birinchi marta Fransiyada 1789-yilda boshlangan Fransuz inqilobi natijasida bekor qilingan."
    },
    {
        "type": "d",
        "name": "Devyatina",
        "info": " – Vengriyada dehqonlar mahsulot bilan toʻlaydigan toʻqqizdan bir ma’nosini beruvchi soliq."
    },
    {
        "type": "d",
        "name": "Djentelmen",
        "info": " – Angliyada oʻziga toʻq, lekin dvoryanlik unvoniga ega boʻlmagan dehqon."
    },
    {
        "type": "d",
        "name": "Dimlar",
        "info": " (yunon.demos-xalq) – Vizantiyada oʻz-oʻzini boshqaruvchi shahar jamoat tashkilotlari boʻlib, odatda ular shahar ippodromidagi (otchopar) chavandozlar komandasi (moviylar – venetlar, yashillar – prasinlar, qizillar va oqlar) atrofiga uyushishgan."
    },
    {
        "type": "d",
        "name": "Diadema",
        "info": " (yunon.) – dunyoviy yoki diniy martaba, mansab belgisi, bosh chambari yoki bezaklangan qimmatbaho metalldan yasalgan kichik toj koʻrinishidagi qirollik yoki papalik hokimiyati ramzi. Galliya ustidan hokimiyati oʻrnatilganligining tan olinishi ramzi sifatida Xlodvig Vizantiya imperatori Anastasiyadan D. olgan."
    },
    {
        "type": "d",
        "name": "Dialektika",
        "info": " – 1) oʻrta asrlarda maktab va universitet ta’limidagi fanlardan biri; 2) Mantiqiy fikrlash, bahslashish san’ati."
    },
    {
        "type": "d",
        "name": "Digestlar",
        "info": " – 50 kitobdan iborat Rim qonunchiligi sharxlangan toʻplam. Yustinian kodeksi tarkibiga kirgan."
    },
    {
        "type": "d",
        "name": "Dimnina",
        "info": "  – tutun ma’nosini beruvchi oʻrta asrlarda Bolgariyada har bir hovli-joy uchun toʻlanadigan soliq.. Shu bilan birga, Dыm deyilganda oʻrta asrlarda kichik yoki uncha katta boʻlmagan (boʻlinmagan) oilaning uy xoʻjaligi ham tushunilgan. XIV-XVIII asrlarda Litva Buyuk Knyazligida soliq turi hm dыm deb atalgan. Kiev Rusida dыm soliq birligi boʻlib, uning miqdori xonadondagi moʻrilar soniga bogʻliq boʻlgan."
    },
    {
        "type": "d",
        "name": "Dinastiya",
        "info": " (yunon. dynasteia – hukmronlik) – bir urugʻga mansub boʻlgan (ajdod umumiy boʻlgan) qarindoshlik darajasiga qarab bir-birining oʻrnini navbatma-navbat egallagan hukmdorlar sulolasi."
    },
    {
        "type": "d",
        "name": "Dinatlar",
        "info": " (yunon.dynatos – qudratli, kuchli) – Vizantiyaning barcha tarixiy bosqichlarida qoʻllarida hokimiyat, shuningdek ma’lum miqdorda yer va koʻchadigan mulklar toʻplangan boy va ta’sirli oliy dunyoviy va cherkov mansabdor–zodagon shaxslar. Feodal munosabatlar shakllanishi davrida D. arzimagan toʻlov, ba’zan oʻzbilarmonlik bilan jamoa yerlarini tortib olib, erkin jamoachi-dehqonlarni qaram–pariklarga aylantirganlar. Qonuniy jihatdan cheklashlarga qaramasdan Vizantiya davlati jamoa yerlarini tortib olish jarayonini toʻxtata olmagan."
    },
    {
        "type": "d",
        "name": "Diniy urushlar",
        "info": " – diniy shiorlar sababli olib borilgan urushlarga nisbatan qoʻllaniladi. Bunday urushlarga Salib yurishlari, Albigoychilar urushi, Guschilar urushi va boshqalarni koʻrsatish mumkin. Shunday shiorlar bilan arablar Pireney yarim orolini bosib olgan boʻlsa, turklar Konstantinopolni egallashgan."
    },
    {
        "type": "d",
        "name": "Diniy-qashshoqlik",
        "info": " (gadoylik) ordenlari – bevosita papalarning koʻmagida tashkil etilgan kambagʻallikni targʻib etuvchi va papa hokimiyati uchun kurashuvchi kambagʻallik ordenlari. Garchi qashshoqlikni targʻib qilsa ham, aslida orden a’zolari kattagina mol-mulk egalari hisoblangan. M: Dominikanlar, Fransiskanlar ordeni kabilar"
    },
    {
        "type": "d",
        "name": "Diniy-ritsarlik ordenlari",
        "info": " – gʻayridinlar bilan kurash maqsadida tuzilgan, qurolli ritsar-rohiblarni birlashtirgan ordenlarning umumiy nomlanishi. Dastlabki D.-r.O. Falastinda salibchilar hukmronligi davrida vujudga kelgan. Ilk ordenning kelib chiqishi gospital (gʻaribxona) birodarligiga borib taqalib, ular kasalmand ziyoratchilarni davolaganlar, piligrimlarni turarjoy bilan ta’minlaganlar. Ana shu birodarlikdan ioannitlar (gospitalyerlar) ordeni vujudga kelgan. Undan tashqari tampliyerlar va tevton ordeni ham tuzilgan. Rekonkista harakati jarayonida Pireney yarim orolida ham ayrim diniy-ritsarlik ordenlari (Alkantara, Kalatrava va boshqalar) tashkil topadi. Sharqiy Boltiqboʻyida 1202-yilda qilichbardorlar ordeni vujudga keldi. Ritsar-rohiblar uchta an’anaviy rohiblik qasamyodi bilan birga (soflik, itoat, qashshoqlik) gʻayridinlarga qarshi kurashga ham ont ichishgan. Qolgan oddiy diniy ordenlarning rohiblaridan farqli ravishda ritsar-rohiblar goʻsht iste’mol qilishgan, ularning asosiy mashgʻuloti urush va urushga tayyorgarlik koʻrish boʻlgan. D.-r.O.ning tuzilmasi iyerarxik boʻlgan. Ularning asosiy kuchini ritsar-birodarlari tashkil qilgan, undan tashqari qurolbardor-birodarlar va kapellanlar boʻlgan. Ordenlarga umrbod muddatga saylanuvchi buyuk magistrlar boshchilik qilgan. Ularning huzurida dignitariylardan (ordendagi boshqa oliy mansabdor shaxslar) iborat kengash boʻlgan. Davriy ravishda ritsar-birodarlarning bosh kapitullari chaq’irilib turilgan. Nisbatan katta boʻlgan D.-r.O. hududlarga taqsimlangan. D.-r.O. faqatgina Rim papasiga boʻysungan va mahalliy dunyoviy va cherkov hokimiyatiga boʻysunmagan. Shu boisdan ham diniy-ritsarlik ordenlari Rim papasi qoʻlidagi havfli qurolga aylangan. Ular Yaqin Sharqdan tashqari Yevropaning oʻzida ham yer-mulklarga va katta boyliklarga ega boʻlgan. M: tampliyerlar oʻrta asrlar Yevropasining eng yirik moliyachilari boʻlgan. Ioannitlar Rodosda, keyinroq Malta orolida, tevton ordeni boʻlsa Sharqiy Boltiqboʻyida oʻz davlatini tuzishgan."
    },
    {
        "type": "d",
        "name": "Dinor",
        "info": " (lot. Denarius–denariy) – musulmon sharqidagi ayrim davlatlarda VII asrdan boshlab zarb qila boshlangan qadimiy oltin tanga, gʻarbga ham kirib kelgan."
    },
    {
        "type": "d",
        "name": "Diosez",
        "info": " – Rim imperiyasida ma’muriy okrug; katolik cherkovida yepiskop boshchiligidagi ma’muriy okrug (pravoslavda– yeparxiya)."
    },
    {
        "type": "d",
        "name": "Distretto",
        "info": " – oʻrta asrlarda Italiyada shahar okruglari. Shaharlarga boʻysunuvchi yerlardan tashqari metropoliyalarni va boshqa shaharlarni birlashtirgan, shu jihatdan kantadolardan farqlangan. Ba’zan D.lardan shahar-davlatlar, keyin gersogliklar oʻsib chiqqan."
    },
    {
        "type": "d",
        "name": "Dofin",
        "info": " – XIV asrdan Fransiyada taxt valiahdi, odatda qirolning katta oʻgʻli. Qirolning bevosita avlodidan boʻlishi talab qilingan. Valiahd sifatida XIV asr oʻrtalaridan to 1830-yilgacha D. viloyati egasi titulini olib yurgan. Angliyada valiahdni belgilash tugʻilgandan majburiy boʻlmasdan, balki monarx tomonidan beriladigan Uels shahzodasi unvonidan farqli ravishda, D. tugʻilishi, ota-onaning taxtga oʻtirishi yoki D.ning oʻlimi bilan toʻgʻridan-toʻgʻri nasl boʻyicha merosxoʻrga oʻtgan."
    },
    {
        "type": "d",
        "name": "Dofine",
        "info": " – Fransiyaning Italiya bilan chegaradosh Rona daryosi havzasidagi hudud. Avval Burgund qirolligi tarkibiga kirgan, keyinroq Muqaddas Rim imperiyasi tarkibiga oʻtgan. 1343-yilda Filipp VI Valua tomonidan fransuz qirolligi domeni tarkibiga qoʻshib olingan."
    },
    {
        "type": "d",
        "name": "Doj",
        "info": " (lot.dux – sardor, yoʻlboshchi). 1) Venetsiyada VII-XVIII asrlarda umrbodlikka saylanuvchi respublika boshligʻi; 2) Genuyada XIV-XVIII asrlarda ma’lum muddatga saylanuvchi respublika boshligʻi."
    },
    {
        "type": "d",
        "name": "Doktor",
        "info": " (lat. doctor) – oʻrta asrlarda taniqli ilohiyotshunos va faylasuflarga berilgan faxriy unvon. M: doctor angelicus (angel–farishta doktori) – Foma Akvinskiyga; doctor invincibilis (yengilmas doktor) va doctor singularis (tanho doktor) – Uilyam Okkamka; doctor mirabilis (moʻjizakor doktor) – Rodjer Bekonga; doctor subtilis –Ioann Duns Skotga; doctor universalis – Albert Buyuk va Alan Lillskiyga; doctor fundatisimus – Egidiy Rimskiyga; doctor ecstaticus – Dionisiy Kartezianesga; doctor solemnis – Genrix Gentskiyga; doctor christianissimus – Ioann Jersonga; doctor seraphicus –onaventuraga berilgan faxriy unvonlardir."
    },
    {
        "type": "d",
        "name": "Dolchino",
        "info": " qoʻgʻoloni – 1304-1307-yillarda Shimoliy Italiyada koʻtarilgan dehqon-plebeylar qoʻzgʻaloni, unga Dolchino (?-1307) rahbarlik qilgan. Fransiskanlar monastirining tinglovchisi boʻlgan Dolchino u yerdan qochib ketib, apostol boʻlib oladi. Segarellining shogirdi sifatida uning ta’limotini targʻib qilishda ishtirok etgan. 1300-yildan boshlab papalar, ruhoniylar, rohiblar va boy kishilarni jismoniy yoʻq qilish tarafdorlari boʻlgan apostollar sektasida Segarellining vorisi sifatida faoliyat yurita boshladi. Asketizmni, mol-mulkning umumiyligini va ijtimoiy tenglikni targʻib qilgan. Dolchino 1304-yil oxirida dehqon-plebeylarga boshchilik qilib, Seziya daryosi vodiysida qurolli qoʻzgʻalon koʻtardi. 1306-yil kuzida Rim papasi daxriylarga (ushbu qoʻzgʻalonni daxriylik harakati deb e’lon qilgan edi) qarshi salib yurishini uyushtiradi. 1307-yil martda qoʻzgʻalon bostirildi va Dolchino qatl qilinadi."
    },
    {
        "type": "d",
        "name": "Domen",
        "info": " (lot. dominium – mulk) – Gʻarbiy Yevropa davlatlarida feodallarning merosiy yer-mulklari majmui. M: qirollik D.i bu qirolning merosiy yer-mulki. Uning tarkibiga mamlakatning turli hududlarida joylashgan shaharlar, qal’alar, oʻrmonlar, yaylov kabilar kirgan. Qirollik D.i musodara, yerlarni sotib olish, nikohlar (Fransiya Lyudovik VII Elianora Akvitanskayaga uylanishi natijasida oʻz D.i tarkibiga Akvitaniyani ham qoʻshib olgan), yoʻli bilan kengayib borgan. Qirollik D.i qirol va uning dvoryanlari ta’minotining asosiy manbasi boʻlgan. Senorial D. – bu feodal pomestyasining (votchina) qismi boʻlib, u yerda feodal qaram dehqonlarning mehnati evaziga shaxsiy (domenial) xoʻjaligini yuritgan."
    },
    {
        "type": "d",
        "name": "Dominikanlar",
        "info": " – 1216-yilda Dominik Gusman tomonidan asos solingan diniy gadoylik orden a’zolari, rohiblar. Bu ordenning kiyimi kapyushonli qora plash boʻlgan. Daxriylar bilan bahslashish uchun D. jiddiy diniy ta’lim olishgan. Ularning har bir monastirlarida maktab va ilohiyotchi sifatida faoliyat olib borgan. Bolonya, Monpelye, Kyoln va Oksfordda ular oʻzlarining oliy maktablarini ochishgan. D. oʻrta asrlarda Gʻarbiy Yevropaning barcha ilohiyot kafedralarini egallaganlar. Ularning ichidan oʻrta asrlarning mashhur ilohiyotchilar yetishib chiqqan (mas. Foma Akvinskiy). 1232-yilda ularga inkvizitsiya qilish huquqi berildi, bu esa ularning katolik cherkovi ichida obroʻsini oshirib yubordi. Shu qurol bilan ular papalik dushmanlariga qarshi ayovsiz kurashgan. Ordenning faoliyat yoʻnalishlaridan biri missionerlik boʻlib, orden a’zolari Moʻgʻuliston va Xitoygacha yetib borishgan. Ordenning boshligʻi saylab qoʻyiluvchi general boʻlgan. Avval har yili, keyinroq ikki yilda bir marta D.ning bosh kapituli chaqirib turilgan (Parij va Balonyada navbati bilan). Orden monastirlari provinsiallar boshchilik qiluvchi provinsiyalarga birlashgan. 1219-yilda ayollar D. ordeni tashkil etilgan. Unga feodallar oilasiga mansub ayollargina a’zo boʻlib kirgan. D. shuningdek uchinchi orden – Iso ritsarligini ham tashkil etadi, ushbu orden rohiblik an’analariga amal qiluvchi dunyoviy kishilardan iborat boʻlgan."
    },
    {
        "type": "d",
        "name": "Donjon",
        "info": " (frans.) – oʻrta asr Gʻarbiy Yevropa qal’alaridagi baland bosh minora. Qal’a devorlarodagi minoralardan farqli ravishda D. qal’a devorlari ichkarisida joylashgan, odatda yetib borish eng qiyin va qoʻriqlanadigan yerda qurilgan. D.lardagi xonalar odatiy yashash uchun emas, asosan ramziy va harbiy maqsadga moʻljallangan. "
    },
    {
        "type": "d",
        "name": "Drakar",
        "info": " – vikinglarning yelkanli kemasi."
    },
    {
        "type": "d",
        "name": "Druid",
        "info": " – qadimgi keltlarda, Galliyada, Britaniya va Irlandiyadagi kohinlar. Ular qurbonlik marosimi boshligʻi boʻlish bilan birga, sud funksiyasini ham bajarishgan."
    },
    {
        "type": "d",
        "name": "Dublon",
        "info": " – tarkibida 12 g sof oltin boʻlgan oʻrta asr ispan oltin tangasi."
    },
    {
        "type": "d",
        "name": "Dukat",
        "info": " (ital..gersoglik) – dastlab kumushdan, keyinroq yuqori probali oltindan yasalgan tangalar, koʻplab Yevropa davlatlarining pul birligi. Ilk bora Venesiyada Florensiyaning florinasiga taqlid tarzida 1284-yildan zarb qilina boshlangan. D.ning fenomeni shundaki, u asrlar davomida zararlanmasdan qolgan (miqdoriga qat’iy amal qilingan). Koʻpgina Yevropa davlatlari 700 yil davomida asl xususiyatlarga rioya qilgan holda D.larni zarb qilib kelgan: tanganing ogʻirligi taxminan 3,5 gr tashkil qilib, probasi 980 atrofida boʻlgan. 986 probadagi oltin quymasi D. oltini degan nom olgan."
    },
    {
        "type": "d",
        "name": "Duks",
        "info": " – antik mualliflar asarlarida germanlardagi qabila boshligʻi titullaridan biri, yoʻlboshchisini anglatish uchun qoʻllanilgan."
    },
    {
        "type": "d",
        "name": "Dunyo oʻrgimchagi",
        "info": " – Fransiya qiroli Lyudovik XI (1461-1483) ga berilgan laqab. Oʻz siyosiy maqsadlariga erishish yoʻlida diplomatiyaning turli usullaridan – xushomadgoʻylik, sotib olish, josuslik, mohirona yolgʻon ishlatish, xilma-xil siyosiy oʻyinlardan ustalik bilan foydalana olganligi uchun berilgan. U kuch ishlatishdan koʻra yumshoq va moslashuvchan usullar tarafdori boʻlgan. Qirol ochiq hujumdan foydalanmagan holda deyarli barcha raqiblarini toʻriga ilintirib, mavh etishga muvaffaq boʻlgan."
    },
    {
        "type": "d",
        "name": "Dunyoviy orden",
        "info": " – soʻnggi oʻrta asrlarga oid ritsarlik ordeni boʻlib, uning magistri qirolning oʻzi boʻlgan. Shu bilan birga, ular yirik feodallar tomonidan ham tashkil qilingan."
    },
    {
        "type": "d",
        "name": "Duchento",
        "info": " (ital. ducento – ikki yuz) – XIII asrning italiyancha nomlanishi. Bu atama madaniyat va san’at tarixida italyan Uygʻonish san’ati taraqqiyotidagi ma’lum bir bosqichni anglatish uchun qoʻllanilgan. D. bu protorenessansning boshlanishidir. D. trechento singari italyan san’ati taraqqiyotida muhim rol oʻynagan. Mazkur oʻtish bosqichlarida boʻlgʻusi renessans san’atining yuksalishiga zamin tayyorlangan, antik madaniyatga boʻlgan alohida qiziqish paydo boʻldi. D. bosqichida arxitektura, tasviriy san’at va haykaltaroshlik taraqqiyoti bir-biriga mos kelmagan. Eng avval D. san’ati haykaltaroshlikda, xususan, Nikkolo Pizano va uning shogirdi Arnolfo di Kambio ijodida koʻzga tashlanadi. Lekin arxitekturada D. san’ati alohida taraqqiy qildi."
    },
    {
        "type": "d",
        "name": "Drujina",
        "info": " (slav.drug) – Qadimgi Rusda knyazlik qoʻshini. Qabila yoʻlboshchilarining harbiy safdoshlari."
    },
    {
        "type": "d",
        "name": "Dyakon",
        "info": ", diakon (yunon.xizmatchi) – ruhoniylikning quyi darajasidagi birinchi darajali cherkov xizmatchisi boʻlib, undan keyingi darajadagi mansab ipodiakon boʻlgan. Ibodat vaqtida D. yepiskop va ruhonyilarga yordam bergan, lekin xristianlik yigʻilishlarida mustaqil ishtirok etish va tanistvani bajarishni amalga oshira bilmagan. Rohiblikdagi D.lar iyerodiakon deb atalgan. Yepiskopga xizmat qiluvchi birinchi D. Protodiakon (agar u roxiblikka mansub boʻlsa arxidiakon) deb atalgan."
    },
    {
        "type": "d",
        "name": "Dvoryanlik",
        "info": " – feodal tuzum davrining ikkinchi yirik tabaqasi yoki qatlami. Yirik yer aristokratiya vakillarini birlashtirib, uning tarkibiga mayda va oʻrta feodallar kirgan. Shu bilan birga cherkov yerlariga egalik qiluvchilar ham dvoryanlar sifatida koʻrsatilgan."
    },
    {
        "type": "e",
        "name": "Edikt",
        "info": " (lot. e’lon)– dastlab qadimgi Rimda magistratlarining oʻz mansablariga kirishishdan oldin e’lon qiladigan faoliyat dasturi E. deb atalgan va u vakolat muddati davomida majburiy kuchga ega boʻlgan. Prinsipat va dominat bosqichiga kelganda imperator qonunlari koʻrinishini oldi. Oʻrta asrlarda va Yangi zamonda davrida Gʻarbiy Yevropada E. qonun koʻrinishlaridan biri boʻlib, oliy organlar (monarx yoki papa) chiqargan farmonlarga nisbatan qoʻllanilgan."
    },
    {
        "type": "e",
        "name": "Edilinglar",
        "info": " – german qabilalarida xalqlarning buyuk koʻchishlari arafasida va jarayonlarida zodagonlar toifasi. Sakslardagi urugʻ zodogonlari ham shu nom bilan atalgan."
    },
    {
        "type": "e",
        "name": "Efes",
        "info": " (nem.) – tutqich. qilichsimon qirollarning qoʻl bilan ushlab turiladigan qismi. Raqib zarbasidan himoyalanish uchun E. qoʻshimcha himoyalovchi qism bilan yasalgan."
    },
    {
        "type": "e",
        "name": "Ekyu",
        "info": " (frans. lot. qalqon) – oʻrta asrlarda Fransiyada oltin va kumush tangalar. Oʻz nomini tangada aks ettirilgan qalqon nomidan olgan. Lyudovik IX davridan, 1266-yildan zarb qilina boshlangan. Keyinroq taxt, toj kabi tasvirli E. tangalari ham zarb qilingan. Qalqon tasvirli tangalar Ispaniya va Portugaliyada eskudo deb nomlangan. Lyudovik XIII davrida, 1640-1641-yillardan boshlab yangi oltin tanga – lyudor zarb qilina boshlagach, E. tangalari kumushdan zarb qilinadigan boʻldi."
    },
    {
        "type": "e",
        "name": "Ekzarxat",
        "info": " (yunon. exarchos – bosh, boshliq) – Italiya hududidagi (Romaniya, Venetsiya, Istriya, Oʻrta va Janubiy Italiyani oʻz ichiga olgan) harbiy–ma’muriy birlik, noiblik. VIII asrga qadar imperatorning Ravennada yashagan noiblari (ekzarxlar) tomonidan boshqarilgan. E.larning imperiyaga qaramligi kuchsiz boʻlgan. Langobardlar bilan urush tufayli uning hududi doimiy qisqarib borgan. Lekin uni toʻliq egallab ololmagan. Keyinroq frank qiroli Pipin Pakana tomonidan tortib olingan va papaga tuhfa qilingan. E. yerlarida 756-yilda Papa davlati tuzilgan."
    },
    {
        "type": "e",
        "name": "Eldarado",
        "info": " – afsonaviy oltinlar mamlakati."
    },
    {
        "type": "e",
        "name": "Elflar",
        "info": " – german xalqlari mifologiyasidagi ruh (farishta). Oʻz navbatida E. oq va qora E.ga boʻlingan. Oʻrta asrlar demonologiyasiga koʻra oq E. atmosferada havodek turgan ruhlar boʻlib, boshiga guldan shapka kiygan mittivoylar boʻlishgan. Ular oʻrmonlarda yashagan, oy yogʻdusida doira boʻlib qoʻshiq aytib, raqs tushishgan. Hattoki ular jonsiz tabiatni ham raqsga tushirib yuborgan. Oq E. asosan ip yigirish va toʻqish bilan shugʻullangan. Qora E. (gnomlar) – yer ostida temirchilik qilib, oʻzlarining sirlarini togʻlarda saqlagan. "
    },
    {
        "type": "e",
        "name": "Elyu",
        "info": " – Frasniyada Karl V (1364-1380) tomonidan joriy qilingan viloyatlardagi moliya amaldori."
    },
    {
        "type": "e",
        "name": "Emfitevzis",
        "info": ", emfitevsis (yunon. emphyteuo – payvandlamoq, oʻtqazmoq) – soʻnggi antik davrda umrbod ijaraga olingan davlat munitsipial va xususiy mulk ijarasi, emfitevtik ijara. Odatda E. huquqiga koʻra davlat xazinasiga, imperator, shahar jamoasiga tegishli yerlar qaytarib berilmaslik sharti bilan ijaraga berilgan. E. oʻz yerini meros qoldirish, ijaraga berish va hatto sotishi mumkin boʻlgan. Lekin u har yili ijara pulini toʻlash, davlat soliqlarini toʻlash va yerni ishlatish majburiyatini olgan. Ijarachi oʻzgargan boʻlishiga qaramasdan yerning egasida uning huquqi saqlanib qolgan. Ijarachilar almashganda oʻrtadagi savdo pulidan foiz hisobida ulush olgan. Oʻrta asrlarda Italiyada E. yerlar merosiy yoki 10-30 yilga ijaraga berilgan."
    },
    {
        "type": "e",
        "name": "Enkomenda",
        "info": " – XVI asr 20-yillar oxirlarida dastlab Kortes tomonidan joriy etilgan hindularni ekspluatatsiya qilish shakli. Unga koʻra E. egasi oʻziga berilgan yerlardagi hindu jamoalarini ekspluatatsiya huquqiga ega boʻlgan."
    },
    {
        "type": "e",
        "name": "Eparx",
        "info": " (yunon. eparchos – hukmdor, boshliq) – Vizantiyada Konstantinopol shahri boshligʻi. E.ning vazifalari sirasiga qoʻzgʻalonlarning oldini olish, poytaxtning tinchligini saqlash, keng iste’mol mollari narx-navosi, savdo va hunarmandchilik korporatsiyalari ustidan nazorat qilish kabilar kirgan. U faqat imperatorga boʻysungan. 1204-yilda E. mansabi amalda tugatildi."
    },
    {
        "type": "e",
        "name": "Eparx kitobi",
        "info": " – Konstantinopol hunarmandlar va savdo tashkolotlarining eparx nazorati ostida qabul qilingan nizomlari toʻplami. X asr boshida tuzilgan va keyinchalik toʻldirilib borilgan. E.K.da Konstantinopoldagi hunarmand va savdo tashkilotlari haqida, ularning tuzilishi, ijtimoiy tarkibi, hunarmand va savdogarlarning huquq va majburiyatlari berilgan. Kitob Vizantiya shaharlarining iqtisodiy tarixi haqida muhim manba hisoblanadi."
    },
    {
        "type": "e",
        "name": "Epibola",
        "info": " (qoʻshimcha, berish) – E. koʻra Vizantiyada majburiy tartibda boʻsh turgan yoki tashlab ketilgan yerlar qoʻshnilarga berilgan va bu orqali yerning yangi sohiblari gardaniga yangi yerlari uchun barcha soliqlar yuklangan. Ptolomey Misrida paydo boʻlgan. Yustinian davrida ayniqsa qattiqqoʻllik bilan undirilgan."
    },
    {
        "type": "e",
        "name": "Epir despotati",
        "info": " (qirolligi) – Vizantiyaning salibchilar egallamagan hududida – Bolqonda tashkil topgan yunon davlati. 1220-yillarning oxiri va 1230-yillarning boshlarida oʻzining qisqa gullab-yashnash davrini boshdan kechirdi, Bolqondagi eng yirik davlatga aylandi va Fessaloniki imperiyasiga aylantirildi."
    },
    {
        "type": "e",
        "name": "Epistolyar",
        "info": " (yunon. noma) – maktublar yoki nomalar (epistol) yozishda foydalaniladigan adabiy janr. Odatda oʻrta asrlarning yozma tili lotin tili boʻlgan. Koʻpincha nomalar va maktublar bitish monastirlar va ruhoniylar tomonidan amalga oshirilgan. Shuning uchun ham eski lotin yozuvi yangi xristian formulalari bilan boyitilgan. Oʻrta asrlarning soʻnggi davriga kelganda maktub va nomalarni milliy tillarda bitish boshlandi."
    },
    {
        "type": "e",
        "name": "Ekloga",
        "info": " (yunon. saylov) – Vizantiya qonunchiligining qisqacha toʻplami (lot. Ecloga Basilicorum). Lev III Isavr (717-741) hukmronligi davrida (726) yaratilgan. E.da asosan majburiy huquqlar me’yorlari jam qilingan. Garchi qulchilik munosabatlari ham aks etgan boʻlishiga qaramasdan, feodal munosabatlar rivojlanishining yuqori darajasi ifodasini topgan. Xristian dini ta’siri ham namoyon boʻladi."
    },
    {
        "type": "e",
        "name": "Erkin shaharlar",
        "info": " – nemis huquqida qaysi davlat hududida joylashuvdan qat’iy nazar hududiy-siyosiy mustaqil shaharlar. Koʻproq yepiskop va arxiyepiskoplar hokimiyatidan mustaqil boʻlgan shaharlarni anglatgan. E.Sh.lar oʻz-oʻzini boshqarish huquqiga, mustaqil soliq yigʻish, qoʻshin toʻplash va oʻz hududida sud hokimiyatiga ega boʻlgan. M: Kyoln (1794-yilgacha), Zost. Maynst (1462-yilgacha), Augusburg, Vorms kabilar. "
    },
    {
        "type": "e",
        "name": "Erkinliklarning Buyuk Xartiyasi",
        "info": " – Angliya qiroli Ioann Yersiz tomonidan isyon koʻtargan baronlar uchun 1215-yil 15-iyunda chiqargan yorligʻi. Uning imzolanishiga qirol va feodallar oʻrtasidagi ziddiyat va unda shaharliklar hamda dehqonlarning ishtiroki sabab boʻlgan. Xartiya 63 moddadan iborat boʻlib, oʻz davri uchun progressiv hujjat edi, unda baronlar, cherkov feodallarining manfaatlari ifoda qilingan. Unga binoan, qirol oʻz vassallarining manfaatlariga zid keladigan ishlarni amalga oshirmasligi koʻrsatib oʻtilgan. Qalqon puli kabi ayrim toʻlovlar va majburiyatlar cheklab qoʻyilgan (12-modda), qirol erkin kishilarning mulkini talon-taroj qilmasligi va ularni sababsiz hibsga olishi mumkin boʻlmagan (39-modda). Xartiya moddalarining bajarilishini nazorat qilish uchun 25 nafar barondan iborat kengash tashkil qilingan. Qirol xartiyaga zid ish qilgan taqdirda ularning qarori bilan qirolga qarshi baronlar urush boshlashi mumkin edi. Xartiya shaharliklar uchun talya soligʻini saqlab qolgan, ammo villanlarga hech narsa bermagan. Xorijlik savdogarlar uchun bir xil ogʻirlik va boshqa oʻlchov birliklarini joriy qilgan. Shu bilan birga, inson huquqlari borasida Yevropadagi birinchi hujjat hisoblanadi."
    },
    {
        "type": "e",
        "name": "Erllar",
        "info": " – anglo-saksonlar Britaniyasida XI asrda jamiyatning yuqori toifasi boʻlgan aristokratlarning unvoni, urugʻ zodogonlar. Kelib chiqishi skandinavlarga borib taqaladi (vikinglar yoʻlboshchilari yarl unvoni bilan atalgan). "
    },
    {
        "type": "e",
        "name": "Ermandadalar",
        "info": " (isp. hermandades – birodarlar) – Pireney yarim orolidagi (Ispaniya hududida) shahar va dehqonlar jamoasining ittifoqi. Feodal tarqoqlik va arablarga qarshi urush davrida mudofaa va himoya uchun tuzilgan. Lekin asosiysi oʻzlarinig huquq va erkinliklarini feodallar zulmidan himoya qilish koʻzda tutilgan. Birinchi E. Asturiyada 1115-yilda tuzilgan. XIII asrga kelib markaziy hokimiyatni bir xil tizimga keltirish maqsadida bir necha E.lar tuzilgan. XIII-XIV asrlarda keng tarqalgan (mas. Kastiliyada). Ular oʻz huquqlari, oʻz boshqaruvi va qurolli qoʻshiniga ega boʻlgan. 1476-yilda Kastiliya, Leon va Asturiya shahar va qishloq jamoasi Muqaddas E. (oʻrta asrlarda Pireney yarim orolidagi eng yirik E.si) ga birlashgan. Ular oʻz-oʻzini boshqarib, 1498-yilgacha mavjud boʻlgan."
    },
    {
        "type": "e",
        "name": "Eshevenlar",
        "info": " – Shimoliy Fransiya shaharlarida sud va ma’muriy vazifalarni bajaruvchi lavozim."
    },
    {
        "type": "e",
        "name": "Eskvayr",
        "info": ", skvayr, shkvayr (lot. scutarius–qalqonchi) – ilk oʻrta asrlarda ritsarning qurolbardori. E. shunday shaxs boʻlganki, u ritsarlik unvoni olish huquqiga ega boʻlgan, ammo hali ritsarlik unvoni olmagan shaxs. Lavozim avloddan avlodga meros boʻlib qolmagan. Soʻnggi oʻrta asrlar va yangi zamon davriga kelib E. unvoni perning kichik oʻgʻliga va kichik oʻgʻlining katta oʻgʻliga, ritsarlarning katta oʻgʻliga va katta oʻgʻlining katta oʻgʻliga nisbatan ishlatilgan. Bu vaqtga kelib unvon barcha madaniyatli insonlar (jentlmenlar) orasida tarqalgan va jentlmen atamasi bilan bir xil ma’noda ishlatilgan. Qisqargan koʻrinishi skvayr boʻlgan."
    },
    {
        "type": "e",
        "name": "Espanola",
        "info": " – Xristofor Kolumb Gaiti orollariga yetib borgach qoʻygan rasmiy nom. Ispan orollari ma’nosini beradi."
    },
    {
        "type": "f",
        "name": "Fablio",
        "info": " – (lot. fibula – ertak, masal) – XII asrda vujudga kelgan fransuz shahar adabiyoti janrlaridan biri boʻlib, XIV asr boshlarida oʻz taraqqiyotining choʻqqisiga erishgan. Bu asarlar hajm jihatidan kichik qoʻshiqlar, novellalardan iborat boʻlib, ular ma’lum ma’nodagi satira bilan birgalikda aytilgan. F.lar tematika jihatidan turli tuman boʻlgan. F.lar orasida Titam, Qashshoq savdogar haqida va boshqalar xalq orasida mashhur boʻlgan. Fransiyada XII-XIII asrlarda shaharlar, ritsarlar va feodallarning qasrlarida shakllangan tartiblar tanqid ostiga olingan. F.lar keyingi davr yozuvchilaridan J.Bakachcho, F.Rable, Molyer va boshqalar asarlarida yangi syujetlar uchun ishlatilgan."
    },
    {
        "type": "f",
        "name": "Faktoriya",
        "info": " (ingl.) – boshqa davlatdagi biror-bir davlatning savdo idorasi va undagi savdogarlar manzilgohi."
    },
    {
        "type": "f",
        "name": "Fakultet",
        "info": " – (lot. fakultas – qobiliyat) – dastlabki paytlarda ma’lum bir fan sohasida egallangan bilimni bildirgan. Yevropada universitetlarning vujudga kela boshlashi bilan ma’lum bir fan sohasi oʻqituvchilarining birlashmasiga nisbatan ishlatilgan. Odatda oʻrta asr universitetlarida 4 ta F. mavjud boʻlgan. Ular ilohiyot, huquq, tibbiyot va erkin san’at F.lari edi. F.lar kichik va katta deb nomlangan ikki guruhga ajratilgan. F.lardagi ta’lim muddati 6 yilni tashkil etgan. Kichik F.ni tugatgan talabalarga magistr darajasi berilgan. Ayrim universitetlarda F.lar milliy guruhlarga qarab ajratilgan. Mas. Parij universitetida gall, pikardiya, normand va ingliz milliy guruhlariga boʻlingan. Bolonya universitetida talabalikka faqat 30 yoshdan oshgan kishilarni qabul qilishgan. Ilohiyotdan boshqa F.larda ta’lim olish muddati 5-6 yilni tashkil qilgan boʻlsa, ilohiyot F.da 15 yil boʻlgan. "
    },
    {
        "type": "f",
        "name": "Familiarlar",
        "info": " – Vengriyada mayda feodallar qatlami."
    },
    {
        "type": "f",
        "name": "Fanatizm",
        "info": " (lot. asabiy, jazavali) – oʻz e’tiqodiga oʻta ketgan darajada mutaassib boʻlish, boshqalarning qarashlariga murosasiz boʻlish."
    },
    {
        "type": "f",
        "name": "Farishtalar",
        "info": " (Yevropa tillarida angellar) (yunon.angelos, lot.angelus – xabarchi, elchi) – iudaizm, xristianlik, islom va b. ba’zi dinlarda xudoning amrini bajaruvchi gʻayri-tabiiy mavjudot. F. son-sanoqsiz boʻlib, har biri ma’lum vazifani bajaradi. Mas. islomda har bir odamning savob va gunoh ishlarini hisobga olib yuruvchi F.lar, jannat va doʻzaxda darvozabonlik qiluvchi, odamlarni qabrda soʻroq qiluvchi (Munkar va Nakir), Alloh taxtini osmonda koʻtarib turuvchi va b. xizmatlarni bajaruvchi F.lar mavjud deb qaraladi. Bu F.lardan 4 tasi: Azroil, Jabroil, Mikoil, Isrofil bosh F. hisoblanadi. Dastlab iudaizm dinida F. tilga olingan boʻlib, keyinchalik xristian diniga ham shu dindan kirib kelgan. Xristianlikda ham huddu islomdagi singari 4 F. asosiy deb hisoblangan: Mixail. Rafail, Gavriil, Uriil (ular ismida il qoʻshimchasi Xudo ma’nosini anglatgan). Bosh F. Mixail boʻlib, uning ismi Xudo singari degan ma’noni anglatgan, Gavriil Xudoning xabarchisi, Rafail–davolovchi. Uriil–tavba F.si hisoblangan. "
    },
    {
        "type": "f",
        "name": "Fars",
        "info": " (lot. farsio–boshlayman) – oʻrta asr dramaturgiyasining eng ommabop janrlaridan biri boʻlgan. XIII asrda vujudga kelgan janr Uygʻonish davri arafasida gullab-yashnagan. Mazkur janr shaharliklarga xos boʻlib, yozuvchilar tomonidan ham maxsus shaharliklar uchun yozilgan. Asosiy qahramonlari dehqonlar va dvoryanlar boʻlib, ularning shaharliklar bilan munosabatlari syujet sifatida olingan. Oʻrta asrlarda mashhur boʻlgan F.lar sifati-da Loxan, Advokat Petelen va boshqalarni koʻrsatib oʻtish mumkin."
    },
    {
        "type": "f",
        "name": "Favorit",
        "info": " (frans., lot. xayrixoh, moyil) – yuqori martabali shaxsning (qirol, vazir va shu kabilarning) yoqimtoyi. Shu holat evaziga u koʻplab imtiyoz va daromadlar olgan."
    },
    {
        "type": "f",
        "name": "Fayda",
        "info": " (lot. faida – koʻra olmaslik) – germanlarning turli qabilalari haqiqatlarida urugʻlar va urugʻlar oʻrtasida yuzaga kelgan dushmanlikni anglatgan. Boshqa ma’nosi esa biror–bir jabr koʻrgan tomonning boshqa tomonga urush boshlashini anglatgan. Mazkur holat mamlakatlarning birlashishiga va markazlashgan davlatlarning tashkil topishiga toʻsqinlik qilgan."
    },
    {
        "type": "f",
        "name": "Fayn",
        "info": " – yerni ijaraga yangitdan olganlik uchun kopigolderlar yer egasiga (lordga) toʻlaydigan toʻlov. Chunki kopigolderlar toifasining huquqlari yomon himoyalangan. Ularning koʻpchiligining yer maydonlaridan faqat 21 yil foydalanishi mumkin boʻlgan. Otasi foydalangan yerni uning oʻgʻliga yangi muddatga berish masalasi lordning xohishiga bogʻliq edi. Yerni yangi muddatga ijaraga rasmiylashtirish uchun yangi (sobiq yoki boʻlgʻusi) ijarachi-dehqon F. toʻlagan. Agar lord oldingi ijarachiga keyingi muddatga qoldirishni istamasa F. miqdorini u toʻlay olmaydigan darajada katta belgilagan. Shu tariqa kopigolderlar lizgolderlar toifasiga oʻtib qolgan."
    },
    {
        "type": "f",
        "name": "Federat",
        "info": " (lot. ittifoq, shartnoma) – 1) Rim Respublikasi davrida Rim bilan ittifoq aloqalarini oʻrnatgan jamoalar, odatda ular ittifoqchilar deb atalgan; 2) Soʻnggi Rim imperiyasi davrida rimliklarga harbiy xizmatga oʻtgan va Rim chegaralarini qoʻriqlash vazifasini bajaruvchi varvar qabilalari. Xizmati uchun chegara hududlarga joylashtirilgan. Imperatorlar varvar qoʻshinlarini yengishga qurbi yetmasligi oqibatida bu institut shakllangan, ya’ni varvar qabilalari F. sifatida chegara hududlarga oʻrnashishga ruhsat olganlar va buning evaziga Rim imperiyasi chegaralarini qoʻriqlash majburiyatini olgan. F. shartnomasi davlat yoki xalq bilan emas, shaxsan hukmdor tomonidan imzolangan. Shuning uchun ham hukmdorning vafoti bilan F. shartnomasi ham oʻz shartini yoʻqotgan. Tarixiy manbalarda F. va ittifoqchi tushunchalari oʻrtasidagi aniq tafovutni topish qiyin. F. termini Rimda V asrdan muomalada boʻlgan, lekin varvarlar bilan oʻzaro munosabatlar IV asrda ham boʻlgan. Varvarlar garchi Rimga harbiy xizmat oʻtagan boʻlsalarda, ammo ular Rim fuqarolari hisoblanmagan."
    },
    {
        "type": "f",
        "name": "Feloniya",
        "info": " (ingl.) – ingliz feodal huquqida vassalaning nojoʻya harakatlari uchun feodning musodara qilinishi."
    },
    {
        "type": "f",
        "name": "Fem",
        "info": " (yunon.) – Vizantiya imperiyasida ma’muriy va harbiy okrug. Gʻarbiy Rim imperiyasi qulagandan keyin tashkil qilina boshlagan. F. orqali fuqarolik va harbiy masalalar bajarilgan. F. birinchi marta VII asrda Kichik Osiyoda paydo boʻlgan. Ularning imperiyada ommalashuvi uchun ikki asr kerak boʻlgan. F. dastlab imperiya hududiga joylashgan slavyanlar, armanlar, suriyaliklar va boshqa qabilalar yashaydigan joylarda tashkil qilingan. F.ni komandir – strateglar boshqargan. VII-VIII arslarda F.ning qoʻshinlari imperiyaning asosiy harbiy qudratini tashkil qilgan. Natijada strateglar imperatorlarning asosiy raqibiga aylanib qolishgan. VIII asrdan boshlab imperatorlar F.ning huquqlarini cheklashga kirishgan. Ular qoʻlida sud va soliqlarni yigʻish huquqlarini qoldirishgan boʻlsada, ammo strateg unvoni va lavozimini farzandlariga qoldirishi taqiqlangan. XI asrdan boshlab F. tizimi inqirozga uchray boshlagan. Ular endi faqatgina kichik ma’muriy birlik boʻlib, ularning oʻrniga dukatlar va katepanat kabi harbiy okruglar tashkil qilina boshlangan. XIII asrdan esa F. amalda butunlay yoʻqolib ketgan."
    },
    {
        "type": "f",
        "name": "Feod",
        "info": ", fyev (frans.), Fi (ingl.), Len (nem.) (lot. feodum – chorva, narsa-buyum) – Gʻarbiy Yevropa davlatlarida oʻrta asrlar yer egaligining koʻrinishi. Unga koʻra, katta yer egasi oʻz vassallariga xizmatlari evaziga ma’lum miqdorda yer ajratib bergan. Vassallar harbiy majburiyat, saroy ichki ishlarini bajarishgan. Natijada yer egalarining oʻziga xos pogʻonasi vujudga kelgan. Ya’ni vassalning ham vassallari vujudga kela boshlagan. "
    },
    {
        "type": "f",
        "name": "Fessalonika qirolligi",
        "info": " – 4-Salib yurishi natijasida Gretsiyada salibchilarning Bonifatsiy I Monferatskiy boshchiligida tuzilgan davlati (1204-1224). 1224-yilda Epir hukmdori Feodor Komnin Duka tomonidan poytaxti egallanishi bilan barbod boʻldi."
    },
    {
        "type": "f",
        "name": "Filiokve",
        "info": " haqida bahs (lot.filiogue – oʻgʻildan boshlanish) – xristian dinining gʻarbiy va sharqiy cherkovlari oʻrtasidagi asosiy bahslardan biri. Mazkur masaladagi ishonch ramzi 325-yildagi Nikeya va 381-yildagi Konstantinopol butun jahon soborlarida qabul qilingan. Unga koʻra, Muqaddas Ruh, Ota Xudodan boshlangan. Oʻrta asr Gʻarbiy Yevropa xristianligida Muqaddas Ruh, Ota Xudo va Oʻgʻil Xudodan (Iisus Xristos) boshlangan. Bu qoida 589-yil Toledo (Ispaniya) da boʻlgan vestgotlarning mahalliy va 787-yil boʻlib oʻtgan Nikeya butun jahon soborlarida qabul qilingan. Franklar qiroli Buyuk Karl ham shu masalaga e’tibor qaratib, Rim papasidan mazkur masalani tezroq aniq hal qilishni talab qilgan. XI asr oʻrtalarida xristian cherkovining uzil-kesil ikki qismga ajralib ketishi natijasida filiokve masalasida ikki xil qarash mavjud boʻlib qolgan."
    },
    {
        "type": "f",
        "name": "Finansist",
        "info": " (moliyachilar) – oʻrta asr Fransiyasida faoliyat olib borgan soxta soliq yigʻuvchilar. Ammo ular davlatning soliq yigʻuvchilariga yordam berishgan va ularni qonuniy soliq yigʻuvchilar yollagan. Ular shu orqali yirik mablagʻlarga ega boʻlishgan va keyinchalik bankir va sudxoʻrlarga aylanishgan. "
    },
    {
        "type": "f",
        "name": "Fisk",
        "info": " (lot.) – 1) ilk oʻrta asrlarda, Franklar davlatida davlat yerlari va inshootlarining majmui; 2) franklar davlatida alohida feodal mulklarining nomlanishi; 3) davlat gʻaznasi."
    },
    {
        "type": "f",
        "name": "Flagellantlar",
        "info": " (lot. flagellans – qamchilamoq, savalamoq) – Gʻarbiy Yevropada diniy harakat a’zolari. Ular ibodat vaqtida oʻzlarini savalaganlar. Harakat XIII asrda Italiya shaharlarining qashshoqlari orasidan shakllangan. 1348-1349-yillarda Yevropani qamrab olgan vabo davrida ular oxir zamon keldi deb da’vo qilishgan va natijada Janubiy Fransiya, Germaniya, Niderlandiya, Elzas, Lotaringiya, Angliya va Daniyaga tarqalgan. Papa Kliment IV (1349) harakat a’zolarini tanqid qiladi va Konstans soborida (1417) harakat qonundan tashqari deb e’lon qilinadi. "
    },
    {
        "type": "f",
        "name": "Flandriya",
        "info": " – V asrdan franklar davlati tarkibida boʻlgan Shimoliy dengiz sohillarida joylashgan tarixiy viloyat. 843-yildagi Verden shartnomasidan keyin viloyat Gʻarbiy Franklar davlati tarkibiga kirgan. IX asrning 2-yarmidan graflikka aylangan. Natijada Fransiya va Muqaddas Rim imperiyasi dan mustaqil davlatga aylangan. 1384-yildan Burgundiya tarkibiga kirgan. 1477-yilda uning inqirozidan keyin gabsburglar hukmronligi ostiga tushib qolgan. 1526-yildan Fransiya tarkibiga kirgan. "
    },
    {
        "type": "f",
        "name": "Florensiya kompaniyasi",
        "info": " – XIII-XVI asrlarda sanoat, savdo va bank sohalarida ma’lum bir xoʻjaliklarning birlashgan jamoasi. Bu kapitalizmning dastlabki koʻrinishlaridan biri boʻlib, Italiyada banklar va aksionerlik jamiyatlarining birinchi koʻrinishlari boʻlgan. Shu davrning mashhur kompaniyalari sirasiga Bardi, Perussiy va boshqalarni kiritish mumkin. Kompaniyalar odatda bir urugʻ a’zolariga tegishli boʻlgan va ular orasidan kompaniya direktori saylangan. XIII-XIV asrlarda F.K.sining Italiyadagi ta’siri ortib, mamlakatning Angliya, Ispaniya va Shimoliy Amerika bilan savdo aloqalarini boshqarishgan. Ular asosan mazkur mamlakatlardan jun olib kelib, ularni turli xil rangdagi mayin movutga aylantirib, Yevropa va Sharq mamlakatlariga sotishgan. F.K. 300 taga qadar boʻlgan hunarmandlarni ham birlashtirgan. 1 yilda 1 mln 600 ming metrgacha movut tayyorlashgan. XV asrda Florensiyada Medichilar oilasining ta’siri natijasida F. k.sining mavqeyi tushib ketgan."
    },
    {
        "type": "f",
        "name": "Florensiya uniyasi",
        "info": " (1439) – katolik va pravoslav cherkovlarining birgalikda oʻtkazilgan Bazel–Florensiya sobori qarorlari asosida tuzilgan. Shartnoma natijasida Vizantiya va papalikning ahvoli yanada ogʻirlashgan. 1430-yilda Fessalonika turklar tomonidan egallangan. Imperiya hududlari faqatgina Konstantinopoldan iborat boʻlib qolgan. Shu vaziyatda imperator Ioann VIII Paleolog Rim papasi Yevgeniy IV dan turklarga qarshi salib yurishini uyushtirish uchun yordam soʻrab murojaat qilgan. Papa bir tomonlama yordam berishga rozi boʻlib, ikki cherkov oʻrtasidagi kurashni va ziddyatni shu tariqa gʻalaba bilan yakunlashga qaror qilib, ikki cherkovning birgalikdagi soborini 1431-yil Bazelda chaqiradi. Soborda papa katoliklarni Florensiyaga borib vizantiyaliklar bilan muzokaralar olib borishga chaqiradi va unga koʻpchilik rozi boʻlgan. Imperiya vakillari imperator boshchiligida 700 dan ortiq kishini tashkil qilgan. Uzoq davom etgan munozaralardan keyin 1439-yil 6-iyul kuni shartnoma imzolangan. Unga koʻra, katolik va pravoslav cherkovlari yagona uniyaga birlashgan va pravoslavlar tomonidan papa tan olingan. Ammo Vizantiya aholisi uniyani tan olmagan. Ayniqsa rus pravoslav cherkovi va uning patriarxi Isidor shartnomani imzolashdan bosh tortgan. 1443-yil pravoslavlarning Iyerusalimda boʻlgan soborida F.U. anafema (la’natlash) qilingan. "
    },
    {
        "type": "f",
        "name": "Florin",
        "info": " –1252-yilda ilk bora Florensiyada zarb qilingan oltin tanga, Florensiya nomidan olingan. F. 3,53 gramm deyarli sof oltindan zarb qilingan. Mazkur tangalar Angliya va Fransiyada keng miqyosida muomalada boʻlgan. 1296-yilda kumush F. – popolino zarb qilina boshlandi. F. Venetsiya dukat yoki sexin, Germaniya va Niderlandiyada gulden deb atalgan. F va dukat sinonimi tarzida qabul qilingan. "
    },
    {
        "type": "f",
        "name": "Fogt",
        "info": " – cherkov va monastirlarda faoliyat olib borgan dunyoviy (ruhoniy boʻlmagan) kishi. Odatda ular cherkov sudyasi vazifasini bajargan. Dastlab karolinglar qirolligi va keyinroq Fransiya hamda Germaniyada sud, politsiya va xazinaga oid vazifalarni bajargan. Buyuk Karl davridan F.ni graflar yoki oʻsha hududning boshqaruvchilari sifatida tayinlash holati koʻpaygan. Ular asosan, ma’muriy ishlarni bajargan. Germaniyada F.lar monastirlarning tashkilotchilari sifatida koʻrsatilgan va ularga qarashli yerlarda monastirlar mavjud boʻlgan. Shu sabab ular cherkov yerlaridan foydalanish, sud qilish va daromad olish huquqlariga ega boʻlgan."
    },
    {
        "type": "f",
        "name": "Foliant",
        "info": " (lot.folium – sahifa) – oʻrta asrlarda katta hajmli qoʻlyozma kitoblar shunday nomlangan. Ular pergament boʻlaklarini teng ikkiga boʻlib, yaxlit sahifaga aylantirishgan. Bunday qogʻoz sahifalarini tayyorlash uchun monastirlarda maxsus F. lar (hunarmand) faoliyat olib borishgan. "
    },
    {
        "type": "f",
        "name": "Folklend",
        "info": " (ingl.folkland – xalq yeri) – Angliyada anglo-saksonlar davrida katta oilalarga, urugʻlarga va qishloq jamoalariga tegishli katta yer maydoni. F.lar yaylov yerlar tarkibiga kiritilib, ularni har bir a’zoga 80 akrdan 120 akrgacha boʻlgan miqdorda ajratib berishgan. Bunday yerlarni sotish, garovga qoʻyish va qizlariga meros sifatida qoldirish mumkin boʻlmagan. Faqatgina oʻgʻilga meros sifatida qoldirishgan. F. yerlariga egalik qilganligi uchun yer egasi yoʻllar va koʻpriklarni ta’mirlash ishlarida ishtirok etishlari majburiy boʻlgan. Feodal munosabatlarning oʻrnatilishi natijasida F. yerlari bokland yerlari tarkibiga kirib keta boshlagan."
    },
    {
        "type": "f",
        "name": "Folvark",
        "info": " (polyak.xutor – ajralib turadigan hovli) – qaram dehqonlarning barshina mehnatiga asoslangan va bozorlar uchun qishloq xoʻjalik mahsulotlarini ishlab chiqarishga moʻljallangan pomeshik xoʻjaligi. Polsha, Chexiya va Germaniyaning sharqiy hududlarida keng tarqalgan."
    },
    {
        "type": "f",
        "name": "Fondako",
        "info": " – nemis savdogarlarining Italiya shaharlaridagi doimiy idoralari."
    },
    {
        "type": "f",
        "name": "Formaryaj",
        "info": " (lot. foris – tashqari va marito – nikoh tuzish ) – oʻrta asrlar davrida feodallarning huquqlaridan biri boʻlgan va u orqali dehqonlarning huquqlari cheklangan. Ilk oʻrta asrlarda servlarga nisbatan senorning huquqi boʻlib, ular senorning roziligi bilan nikohdan oʻta olgan. XII asr oʻrtalariga qadar boʻlgan davrda esa senor har bir nikohdan oʻtgan oʻzining yerida yashovchi kelin va kuyovning oilasidan maxsus soliq yigʻib ola boshlagan. Fransiyasida qaram dehqonlar boʻlgan servlarning oʻz xoʻjayiniga farzandini senor mulkidan tashqariga turmushga berganligi yoki uylantirganligi uchun toʻlaydigan soliq koʻrinishini kasb etib, odatda u servning oʻz senoriga shaxsiy qaramligini ifoda etuvchi 4 ta asosiy majburiyatdan biriga aylangan. XII asr va XIII asr boshlarida F. faqat servlar uchun saqlanib qolgan va boshqa barcha dehqonlar undan ozod boʻlishgan. XIV-XV asrlarda Gʻarbiy Yevropaning deyarli barcha mamlakatlarida F. yoʻqolib ketgan. "
    },
    {
        "type": "f",
        "name": "Formula",
        "info": " (lot. formula – hujjat, farmoyish) – ilk oʻrta asrlarda tarixga oid yozma manbalar. Ular farmonlar, yorliqlar, hujjatlar va cherkov hujjatlari asosida yaxlit kitob holiga keltirilgan. F.larda aniq geografik nomlar, aniq sanalar keltirilmagan. Undan tashqari ularda qullarni sotish va sotib olish, toʻlov evaziga ularni ozod qilish borasidagi hujjatlar ham koʻp uchragan. Shunga qaramay F.lar ilk oʻrta asrlar tarixi, dehqonlarning shaxsiy erkinligi masalasi va jamiyat-da mavjud boʻlgan ijtimoiy qatlamlar borasida ma’lumot olish imkonini bergan. Qoʻshimcha ravishda geografiya, geneologiya, xronologiya fanlari uchun muhim manbadir. "
    },
    {
        "type": "f",
        "name": "Fra",
        "info": " (ital.fra, lot.frater – aka) – Italiyada hukmdorga nisbatan an’anaviy koʻrinish kasb etgan murojaat."
    },
    {
        "type": "f",
        "name": "Frank-arsher",
        "info": " (ozod-kamonchi) – yuz yillik urush davrida, 1448-yildan har 50 shaharlik yoki qishloq aholisi urushga safarbar etadigan harbiy askar, ozod-kamonchi. Nisbatan qurol qoʻllashga mohir, yoshi ulgʻayganlar orasidan saralanib olingan va soliqlar hamda bir qancha majburiyatlardan ozod qilingan (shuning uchun frank–ozod). Har bir yurish oldidan toʻplangan. Ularning urushga safarbarligi va urushdan keyingi ta’minoti yuborilgan tomon hisobidan qoplangan."
    },
    {
        "type": "f",
        "name": "Franklar",
        "info": " – rimliklar tomonidan brukter, xama, hatto kabi mayda german qabilalariga berilgan umumiy nom. III asrdan boshlab qabila ittifoqlariga birlashganlar va Shimoliy Galliyaga kirib kela boshlagan. Shu davrda franklar sali va daryo boʻyi F.ga ajralishgan. 358-yilda imperator Yulian ularni boʻysundiradi, ammo F. janubi-sharq tomon koʻchishni davom ettirishib, V asrning 1-yarmida ular Kambre viloyatini va Galliyaning butun shimoliy–gʻarbiy qismini egallab olishgan. Xlodvig I davrida barcha F. qabilalari birlashtirilgan va amalda butun Galliya egallab olingan. Shu bilan birga, Rim imperiyasi bilan yaqin aloqada boʻlgan ripuar (Reyn daryosining har ikki qirgʻogʻida yashagan F.) F.i ham boʻysundirilgan. Shu tariqa F.ning mustaqil davlati vujudga kelgan. V asr oxirlaridan IX asr oʻrtalariga qadar Yevropaning eng yirik va qudratli davlati sifatida mavjud boʻlib turgan."
    },
    {
        "type": "f",
        "name": "Frankoniya",
        "info": " – Reyn va Mayn daryolarining oʻrta oqimida joylashgan oʻrta asrlar davri viloyati. U Saksoniya, Tyuringiya, Shvabiya va Bavariya bilan chegaradosh boʻlib, viloyat oʻz nomini V asr oxirlarida shu yerlarga kelib joylashgan franklardan olgan. Franklar davlati qulagunga qadar F. Avstraziya nomi bilan qirollik va imperiya tarkibida boʻlgan. Franklar davlatining inqirozidan keyin (IX asr oʻrtalari) F. gersogligi tashkil topgan. "
    },
    {
        "type": "f",
        "name": "Frankonlar sulolasi",
        "info": " (1024-1125) – german qirollari va imperatorlarining Muqaddas Rim imperiyasi davlatida hukmronlik qilgan sulola. Bu sulola hukmdorlari sifatida Konrad II, Genrix III, Genrix IV va Genrix V larni koʻrsatib oʻtish mumkin."
    },
    {
        "type": "f",
        "name": "Fransh Konte",
        "info": " – hududning nomlanishi boʻlib, X asrdan Burgundiya grafligi nomini olgan va XI asrda Muqaddas Rim imperiyasi tarkibiga kirgan. 1316-1322-yillarda Fransiya qiroli Filipp V hukmronligi ostida boʻlgan. 1322-1361-yillar va 1384-1477-yillarda Burgundiya gersoglari mustaqil boshqargan. 1477-yildan boshlab gabsburglar sulolasining boshqaruvi ostiga oʻtgan. "
    },
    {
        "type": "f",
        "name": "Fransiskanlar",
        "info": " – Fransisk Assizskiy tomonidan tashkil qilingan qashshoqlik rohiblik ordeni. Orden barcha a’zolar uchun shaxsiy boylik toʻplashni taqiqlagan holda umumiy boylik toʻplashni taqiqlamagan. Dastlab F.ning ta’siri juda kam boʻlgan. Shu sabab ularning doimiy monastirlari va qarorgohlari boʻlmagan. Ammo orden tarafdorlarining soni juda tez ortib borgan. 1217-yilda Fransisk Assizskiyning 5 mingdan ortiq tarafdorlari boʻlgan. Ordenga turli ijtimoiy toifa kishilari a’zo boʻlishgan. Ordenning nizomiga koʻra orden tepasida saylab qoʻyilgan general turgan. U oʻz xohishiga koʻra Bosh kapitul nomli kengashni toʻplashi mumkin edi. Orden a’zolarining ortib borishi natijasida hududlarda provinsial rahbarlar tayinlangan. Ularga orden safiga yangi a’zolarni qabul qilish huquqi berilgan. F. xristian dinini targʻib qilish ishlarida juda faol ishtirok etgan. XIII asr oxirlarida orden a’zosi boʻlgan Ioann Montekorvina xristian dinini targʻib qilish uchun Xitoyga yuborilgan. Undan tashqari F. dominikanlar bilan universitetlarda ta’lim berish masalasida raqobat qilgan. Natijada ularning orasidan yirik olimlar yetishib chiqqan. Mas. Rodjer Bekon, Uilm Okkam va boshqalar. Daxriylarga qarshi kurashish uchun F. inkvizitsiyaga yordam bergan. Ammo orden a’zolarining bir qismi ham inkvizitsiyadan jabr koʻrishgan. Ular spiritual lar deb nomlanib, cherkov boyliklariga qarshi chiqishgan. Papa Innokentiy IV orden ustavini oʻzgartirishi va uning boshqaruvini papa olib borishi toʻgʻrisidagi qarori spirituallarni qarshi chiqishiga sabab boʻlgan. Ularning yetakchilari Jerardo di Borgo San Donino va Pyotr Olivilar boʻlgan. Spirituallar cherkov va papaga qarshi chiqishlari ularning ham daxriylar sifatida jazolanishiga sabab boʻlgan va XIV asr 30-yillarida spirituallar butunlay magʻlub boʻlishgan. "
    },
    {
        "type": "f",
        "name": "Fratichelli",
        "info": " (ital. fraticelli – birodarlar) – Italiyada vujudga kelgan daxriylik harakati. XIII asr oxirlarida spiritullar qatorida turib papa va cherkovga qarshi chiqishgan. Ular Iso paygʻambarning qashshoqligini targʻib qilib, cherkov boyliklariga qarshi chiqishgan. 1317-yilda ular cherkovdan chetlashtirilgan va 1318-yilda oʻzlarining mustaqil diniy sektasini tashkil qilishgan. Sektaga dehqonlar va kambagʻal shaharliklar kirishgan. Italiya va Sitsiliyada XIV asrda ommalashgan. XV asrda cherkovning inkvizitsiyaga qarshi kurashi sharoitida a’zolari soni kamayib ketgan. "
    },
    {
        "type": "f",
        "name": "Frelslar",
        "info": " – biror-bir majburiyat va soliqlardan ozod etilganlar. Shved feodallariga nisbatan qoʻllanilgan."
    },
    {
        "type": "f",
        "name": "Freylina",
        "info": " (nem.) – kelib chiqishi zodagonlarga mansub boʻlgan qizlar va ayollar uchun saroy mansabi."
    },
    {
        "type": "f",
        "name": "Frigold",
        "info": " (ingl.free – erkin va hold – boshqarish) – oʻrta asr Angliyada merosiy boʻlmagan, ammo umrbod muddatga berilgan yer-mulk. Bunday yerlar ritsarlar, dehqonlar, shaharliklar va hatto cherkovlarga berilgan. Shu bilan birga erkin dehqonlarning yerga egalik huquqini ham anglatgan.  F.lar shu sababli villanlar va kopigolderlardan farq qilgan. "
    },
    {
        "type": "f",
        "name": "Frigolderlar",
        "info": " – Angliyada yerga umrbod yoki ayrim hollarda merosiy tarzda egalik qiluvchi dehqonlar guruhi. F. dehqonlar shaxsan erkin boʻlib, oʻz huquqlari uchun qirol sudiga murojaat qilishlari mumkin boʻlgan. Shu sabab ular lordlardan mustaqil boʻlishgan. "
    },
    {
        "type": "f",
        "name": "Frilinglar",
        "info": " – german qabilalarida xalqlarning buyuk koʻchishlari arafasida va jarayonlarida erkin jamoa a’zolari. "
    },
    {
        "type": "f",
        "name": "Fua",
        "info": " (frans. foix – sadoqat) – 1) Vassalning senorga sodiqlik qasami; 2) Oʻrta asrlarda Fransiya janubidagi graflik."
    },
    {
        "type": "f",
        "name": "Fuaj",
        "info": " – Fransiyada Karl V (1364-1380) davrida olingan asosiy soliq, tutun puli. Yana qoʻshicha soliq sifatida ed va gabel ham undirilgan."
    },
    {
        "type": "f",
        "name": "Fueros",
        "info": " (lot. forum – savdo, huquq, sud) – Pireney yarim oroli mamlakatlaridagi qonunchilikning asosiy shaklidan biri (XIV asrgacha). F.ning bir necha koʻrinishi mavjud: 1) Umumiy xarakterda boʻlgan qonunlar majmuasi (mas. bu shakldagi dastlabki majmua Vestgot haqiqati (VII asr). Butun qonunchilikni umumlashtirgan; 2) U yoki bu hududdagi feodal xonadonning erkinlik xartiyasi (mas. 1135-1138-yillarda Kastiliya ritsarlari F.); 3) Erkinlik, arablarga qarshi rekonkista harakati davrida shahar va qishloqlarning qarshi kurash olib borishdagi erkin faoliyati ya’ni munisipial faoliyati. XI-XIII asrlarda keng tarqalgan. Yangi yerlarni oʻzlashtirish uchun borgan koʻchuvchi – kolonistlarga bir qator imtiyozlar berilgan (birinchi navbatda shaxsiy erkinlik). Erkinliklar yorliqlarda yozilgan (ular fuero deb atalgan). Fuero istalgan diniy va cherkov vakillariga ham berilgan. XIV-XV asrlarda mahalliy fuerolar qirolning qonunlar toʻplamiga tenglashgan. Kastiliya va Aragoniyaning hamda Ispaniyaning birlashuvida hal qiluvchi kuch vazifasini bajargan. "
    },
    {
        "type": "f",
        "name": "Fuld annallari",
        "info": " – fransuz hukmdorlari tomonidan 680-901-yillarda muhim voqealar yilma yil yozdirib qoldirilgan yodgorlik. Bir necha yillar davomida tuzilgan joy – Fuld monastiri (Gessen) nomidan olingan. Bir necha qismdan iborat."
    },
    {
        "type": "f",
        "name": "Funt sterling",
        "info": " – qadimgi ingliz kumush tangasi. XII asrdan zarb qilina boshlagan."
    },
    {
        "name": " Futgerlar",
        "info": " – XV-XVII asrlarda butun Yevropaga mashhur boʻlgan, Janubiy Germaniyadagi yirik savdo va bankirlar xonadoni. Qishloq toʻquvchilaridan kelib chiqqan. Familiya asoschisi Gans Futger 1367-yilda Augsburgga koʻchib keladi va toʻquvchilik sexini ochadi. Keyin, hunarmandchilik bilan birga ip-gazlamalar sota boshlaydi. F.ning keyingi avlodlari gazlama savdosi bilan shugʻullangan hamda augsburglik toʻquvchilarni Venesiyadan xom ashyo olib kelib ta’minlab turgan. F.ning faoliyati eng kengaygan davri, Boy laqabli Yakob II Futger Kichik (1459-1525) davriga toʻgʻri keladi. Ular katta soʻdxoʻr boʻlganlar: 1488-yilda gabsburglarga katta miqdorda pul krediti bergan, Rim papasi va boshqalarni pul bilan ta’minlagan."
    },
    {
        "type": "f",
        "name": "Fuqaro gumanizmi",
        "info": " – ilk uygʻonish davrida ijtimoiy qarashlar yoʻnalishi. Bu qarashlar etika, tarix, pedagogika kabi fanlar bilan bogʻliq ravishda qayta ishlangan. "
    },
    {
        "type": "g",
        "name": "Gabel",
        "info": " (arab. al kabala-soliq) – Fransiyada tuz soligʻi. Lyudovik IX ning 1246-yildagi ediktida tilga olingan. 1341-yilda qirol Filipp VI oʻz domenida davlat monopoliyasi sifatida doimiy soliqqa aylantirgan. G.ning 3 turi ajratib koʻrsatilgan boʻlib, ular Katta G. – markaziy provinsiyalarda, Kichik G. – janubda  doimiy, mamlakatning janubiy-sharqida doimiy boʻlmagan G. soligʻi. G.ning miqdori absolyut monarxiya oʻrnatilishi bilan ortib borgan. Shu sababli, mamlakatdagi har bir oila davlat tomonidan belgilangan miqdordagi tuzni sotib olishga majbur boʻlgan. "
    },
    {
        "type": "g",
        "name": "Gabsburglar",
        "info": " – Muqaddas Rim imperiyasining imperatorlari sulolasi boʻlib, Rudolf I (1273–1291) tomonidan asos solingan. G. dastlab Shveytsariya va Elzas yerlarida u qadar katta boʻlmagan yerga va mulkka ega boʻlgan. Shveytsariyaning Aargauda viloyatida Gabsburg qal’asini qurgan va sulola nomi shundan olingan. Rudolf I davrida G. mulklariga Avstriya, Shtiriya, Karintiya, Krayna va boshqa yerlar qoʻshib olindi. 1273-yildan Germaniyaning ikkinchi darajali knyazlari boʻlgan. 1298-yilda imperiya toji birinchi marta G.ga, aniqrogʻi, Rudolf I ning oʻgʻli Albertx I Avstriyskiy (1298-1308) ga kiydirildi. G.ga yakuniy ravishda 1438-yilda Sigizmund Lyuksemburgskiy vafotidan keyin Albertx II (1438-1439) ga toj kiydirildi. Uning vafotidan keyin taxtga G.dan Fridrix III (1440-1493), Maksimilian I (1493-1519) va boshqalar navbati bilan oʻtirishgan. G. 1273-1291, 1298-1308, 1438-1740, 1745-1806-yillarda Muqaddas Rim imperiyasi, 1804-1918-yillarda Avstriya imperatorlari, 1515-1700-yillarda Ispaniya, 1437-1439, 1526-1918-yillarda Chexiya va Vengriya qirollari boʻlgan."
    },
    {
        "type": "g",
        "name": "Galera",
        "info": " – Yevropada VII-XVIII asrlarda yelkanli, oʻtkir burunli harbiy kemalar. Dastlab venetsiyaliklar tomonidan qurilgan boʻlib, eshkakchilari qullar, jinoyatchilar va harbiy asirlar boʻlgan. Ispaniya va Fransiyada bunday kemalarda katorgaga duchor boʻlganlar eshkakchi sifatida qoʻllanilgan."
    },
    {
        "type": "g",
        "name": "Gallar",
        "info": " – keltlarning rimliklar tomonidan aytilishi. Galliya (hozirgi Fransiya, Belgiya va shimoliy Italiya)da rimliklar istilosi boshlangunga qadar yashagan qabilalarning umumiy nomlanishi. Mil. avv. 58-51-yillarda Yuliy Sezarning Galliyaga harbiy yurishi natijasida Reyn daryosiga qadar boʻlgan yerlar imperiya tarkibiga qoʻshib olingan. Galliya bosib olingandan keyin mahalliy qabilalarning rimlashuvi jarayoni sodir boʻldi. V-VI asr boshlarida Galliya frank qabilalari tomonidan bosib olinib, Franklar davlati markaziga aylandi. "
    },
    {
        "type": "g",
        "name": "Gallikan",
        "info": " cherkovi (lot. Gallia – hozirgi Fransiyaning qadimgi nomidan olingan) – oʻrta asrlarning soʻnggi davrlarida Rim katolik cherkovidan mustaqil boʻlgan fransuz milliy cherkovi. Cherkovning avtonom huquqqa ega boʻlishi uchun kurashi XIII asrda Parij universiteti jamoasi tomonidan boshlangan. Fransiya qiroli Filipp IV va papa Bonifatsiy VIII lar oʻrtasidagi ziddiyat natijasida fransuz ruhoniylari papaga qaraganda oʻz qirollariga boʻysinishi ma’lum boʻldi."
    },
    {
        "type": "g",
        "name": "Ganza",
        "info": " (nem. hansa – ittifoq, birodarlik) – о’rta asrlar Gʻarbiy Yevropa davlatlaridagi eng yirik savdo va siyosiy ittifoq. Ittifoqning shakllanishi XII asrdan savdogarlar va savdo birlashmalari hamkorligi natijasida boshlangan. 1241-yilda Lyubek va Gamburg shaharlari Boltiq va Shimoliy dengizdagi savdo yoʻllarini birgalikda himoya qilish maqsadida shartnoma imzolashdi. 1256-yilda dengiz boʻyi shaharlari Lyubek, Gamburg, Lyuneburn, Vismar, Rostok birlashdilar. 1356-yil G. ittifoqining rasman tashkil qilingan sanasi sifatida koʻrsatiladi. Ganza shaharlari Lyubek boshchiligida 1367-1370-yillarda yagona ittifoqqa birlashishdi. Ular shimoldagi Novgorod, London, Skandinaviya shaharlari bilan savdo aloqalarini oʻz qoʻllarida ushlab turganlar. G. ittifoqining birinchi umumiy sye’zdi 1356-yilda chaqirilgan. XIV-XV asr oʻrtalarida ittifoq gullab yashnagan va uning tarkibiga 160 dan ortiq shahar kirgan. G. ittifoqi amalda 1669-yilga qadar mavjud boʻlib, taxminan 500 yillar faoliyat olib borgan. Non, moʻyna, teri, tuz, baliq, asal, mis rudasi, yogʻoch va boshqalar asosiy savdo buyumlari boʻlgan. Ittifoqning boshqaruvi Lyubek shahri savdogarlari qoʻlida boʻlgan. Umumiy armiya va xazina mavjud boʻlmagan. 1478-yilda G. savdogarlari Novgoroddan quvib chiqarilgan. Amerika va Hindistonga savdo yoʻllarining ochilishi natijasida oʻz mavqeyini yoʻqotgan. Uning oxirgi sye’zdi 1669-yilda chaqirilgan."
    },
    {
        "type": "g",
        "name": "Gayda",
        "info": " – 120 akr yoki 48 ga teng boʻlgan ingliz yer oʻlchovi. Bunday hajmli yer bir xoʻjalik hayotiy ehtiyojlari uchun yetarli hisoblangan. Ilk oʻrta asrlarda Angliyada jamoa a’zosiga ajratilgan kesim yer boʻlagi boʻlgan. Soʻnggi oʻrta asrlarga kelganda u endi odatdagi kesim yer boʻlagi boʻlmasdan, balki 120 akr yer maydonini anglatuvchi oʻlchov birligiga aylangan."
    },
    {
        "type": "g",
        "name": "Gayduklar",
        "info": " (vengr.hajduk – piyoda askar) – usmoniy turklarning Bolqon va Gʻarbiy Armanistondagi hukmronligiga qarshi kurashgan shu hudud xalqlarining qurolli qatnashchilari."
    },
    {
        "type": "g",
        "name": "Geburlar",
        "info": " – Angliyada oʻz yeri yoʻq, lord yerida ijarada mehnat qiluvchi, ayni vaqtda xoʻjayin yerida haftasiga 3-4 kun ogʻir barshina, shuningdek mahsulot rentasi toʻlovchi dehqonlar qatlami. Bu majburiyati evaziga ularga mehnat qurollari, kesim yer boʻlagi va chorva berilgan. Taxminan u gaydaning 4/1 qism yerga egalik qilgan, oʻlimidan keyin barcha mulklar senorga oʻtib ketgan."
    },
    {
        "type": "g",
        "name": "Geliosentrizm",
        "info": " (yunon.hyelios – quyosh va markaz) – yer sharining quyosh atrofida aylanishi, ya’ni dunyoning markazi quyosh ekanligi haqidagi ta’limot. To bu ta’limot ilgari surilgunga qadar quyosh yerning atrofida aylanishi (geosentrizm) ta’limoti mavjud boʻlgan va cherkov ushbu ta’limotni qoʻllab-quvvatlab kelgan. G. ta’limoti N.Kopernikning (1473-1543) Osmon jismlarining harakati haqida degan asaridan keyin toʻliq tasdiqlandi."
    },
    {
        "type": "g",
        "name": "General",
        "info": " shtatlar (Bosh shtatlar) – Fransiya qiroli Filipp IV Chiroyli tomonidan 1302-yilda tashkil qilingan toifaviy kengash. G.Sh. qirol domenidagi 3 ta toifa vakillaridan – ruhoniylar, dvoryanlar va uchinchi toifa vakillarini oʻz ichiga olgan. Shu sabab u 3 palatadan iborat boʻlib, 1-palata ruhoniylar (arxiyepiskoplar, yepiskoplar yirik monastirlarning abbatlari), 2-palatada oʻrta va mayda dvoryanlar, 3-palatada shaharlar merlari, munsipalitet vakillari oʻrin egallagan. G.Sh. doimiy ravishda faoliyat olib bormagan va uning faoliyat muddati qirol tomonidan belgilab berilgan. Fransiyada G.Sh. bilan birga Provinsiya shtatlari ham faoliyat olib borgan. Shuning uchun ham qirol tomonidan chaqirilganligi uchun ham bu yigʻilish G.Sh. deb ataladigan boʻldi."
    },
    {
        "type": "g",
        "name": "Genikon",
        "info": " – Vizantiyada soliqlarni joriy etish va yigʻishga mas’ul boʻlgan bosh soliq va moliya devonxonasi. VII asrda paydo boʻlgan. Bu idoraga soliq toʻlanishi bilan bogʻliq ishlarni sud tartibida koʻrib chiqish vakolatiga ega boʻlgan G. logofeti boshchilik qilgan."
    },
    {
        "type": "g",
        "name": "Genitlar",
        "info": " – Angliyada rivojlangan oʻrta asrlar boʻsagʻasida oʻz yeriga ega boʻlgan dehqonlar toifasi. Ular senor yerida ishlash majburiyatidan holi boʻlgan, faqatgina hosil yigʻib olish va pichan oʻrimida jalb qilingan. Mahsulot shaklida renta toʻlagan, senorni kuzatib yurgan, ov tashkil qilgan, shaxsiy topshiriqlarini bajargan, yavlovdan foydalanganligi uchun bitta choʻchqa bergan."
    },
    {
        "type": "g",
        "name": "Genuya",
        "info": " – Apennin yarim orolida oʻrta asrlar davridagi respublika boʻlib, XII asrda tashkil topgan. Oʻrtayer dengizidagi savdo uchun Venetsiyaning asosiy raqibi boʻlgan. XIII va XIV asrlarda G. Qrim yarim orolida bir nechta koloniyalarga ega boʻlgan. Kaodjidagi magʻlubiyatdan keyin G. inqirozga uchray boshlagan."
    },
    {
        "type": "g",
        "name": "Geogrlar",
        "info": " – Vizantiyada Dehqonchilik qonuni ga koʻra jamoaning erkin a’zolari."
    },
    {
        "type": "g",
        "name": "Geptarxiya",
        "info": " (yunon. hepta – yetti va archi – katta) – Angliyada VI asr oxirlari va VII asr boshlarida boshlanib, IX asrga qadar davom etgan siyosiy boshqaruv davri. Mamlakatning siyosiy tarqoqlik davrini bildirgan mazkur atama XVI asrda ingliz tarixchilari tomonidan yetti qirollikni nomlanishi bilan kiritilgan. Sakslarning – Uesseks, Susseks, Esseks va angllarning – Mersiya, Nortumbriya, Sharqiy Angliya va yutlarning Kent qirolliklari umumiy tarzda G. deb nomlangan. VIII asr 2-yarmida vaqtincha boʻlsada, Angliyaning bir qismi Mersiya qiroli Off tomonidan birlashtirilgan. IX asrdan boshlab, boʻlgʻusi Angliya davlatining tashkil qilinishi Uesseks qirolligi bilan bogʻliq boʻlib qoldi."
    },
    {
        "type": "g",
        "name": "Geraldika",
        "info": " (lot. heraldus – jarchi, xabarchi) – oʻrta asrlar davrida gerblarning mazmunini bildiradigan qisqacha jumlalar, uni madh etuvchi soʻzlar. G.ga oid dastlabki ma’lumotlar XIII asrda yozila boshlagan, XIV asrda Bartolo di Sassoferratoning Gerblar va belgilar haqida nomli traktati nashr qilingan. XIX asrning 2-yarmidan boshlab tarixiy fan sifatida gerblarni oʻrganishni bildira boshladi."
    },
    {
        "type": "g",
        "name": "Gerb",
        "info": " (nem. erbe – meros) – ma’lum bir mazmunni bildirgan va tartib bilan tashkil qilingan belgi. XII asr oxirlaridan ritsarlarning qalqonlariga hamda dubulgʻalariga chizilib, uning nasl va nasabini bildirgan. Faqatgina juda mashhur feodallar va knyazlargina oʻzlarining shaxsiy G.ga ega boʻlishi mumkin edi. Oddiy ritsarlar qalqonida oʻz senorining G.ni koʻtarib yurgan. Faqat keyinroq ritsarlar oʻz G.lariga ega boʻla boshlagan. XIV asrdan boshlab G.lar qalqon va dubulgʻaga albatta chiziladigan boʻldi va ular toj, mantiya hamda devizi (qisqacha mazmuni) bilan birga boʻlishi talab qilingan. XVI asrdan boshlab odamlar va hayvonlar tasviri bilan bezatiladigan boʻldi. Shu bilan birga, nikoh G.lari ham mavjud boʻlgan. Ayrim paytlarda yarim afsonaviy maxluqlar – yarim burgut va yarim arslon tasvirlari keng tarqalgan. G.larni chizish uchun faqat 6 ta rang – tillarang, kumushrang, qizil, sariq, qora va yashil ranglardan foydalanish mumkin boʻlgan. Shaharlar ham keyinroq oʻzlarining G.lariga ega boʻlishgan."
    },
    {
        "type": "g",
        "name": "Geriot",
        "info": " (ingl.) – oʻrta asrlar Angliya va Shotlandiyada shaxsan qaram dehqonlarning oʻz feodaliga otasining oʻlimidan keyin merosga ega chiqishi uchun toʻlaydigan toʻlovi. Koʻpincha chorvadagi eng yaxshi mol toʻlov tarzida berilgan. Kelib chiqishi anglo-saksonlar davriga borib taqaladi. Oʻsha paytlarda G.ni harbiy-xizmatchilar qatlami ham toʻlaganlar. M: qirollik tenlarining G.i qirolga 4 ta ot, 2 ta qilich, 4 ta nayza va qalqon, dubulgʻa, hanjar va 50 kumush mankus koʻrinishida boʻlgan."
    },
    {
        "type": "g",
        "name": "Germaniyadagi shaharlar ittifoqlari",
        "info": " – Germaniya shaharlarining harbiy va siyosiy ittifoqlari boʻlib, 1376-yilda Shvabiya, 1381-yilda Reyn shaharlari ittifoqlarini koʻrsatish mumkin. Ularning ikkalasi 1381-yilda birlashgan. Ular qirol Venselning (1376-1400) birlashtirish siyosatiga qarshi birlashgan. 1387-1389-yillardagi Buyuk shaharlar urushida ittifoq qoʻshinlarining magʻlub boʻlishi natijasida ittifoqning ta’siri yoʻqolib borgan."
    },
    {
        "type": "g",
        "name": "Gerold",
        "info": " (lot. heraldus – jarchi, xabarchi) – qirol, yirik feodallar saroylaridagi jarchi, xabarchi, tantanali marosimlarni tashkil qiluvchilar. Asosan, tantanalarda, ritsarlar turnirlarida gerblarni koʻtarib chiqishgan, gʻoliblarni e’lon qilishgan, ritsarlarni ta’riflashgan va boshqa shu kabi vazifalarni bajarishgan."
    },
    {
        "type": "g",
        "name": "Gersog",
        "info": " (nem. herzog – askarlarni boshlab boruvchi) – qadimgi germanlarda jangchilar orasidan saylab olingan harbiy yoʻlboshchi. Urugʻchilik munosabatlari davrida vujudga kelgan. Feodallashuv davrida vorisiy boʻla boshlagan. Franklar imperatori Buyuk Karl G.lar hokimiyatini vujudga keltirgan. IX asr 2-yarmi va X asr boshlarida Fransiya, Italiya va Germaniyada kuchaygan. Feodal tartiblarning kuchayib borishi bilan G.lar qirollarning asosiy tayanchiga aylanib borgan. Keyinroq Fransiya va boshqa Yevropa davlatlarida oliy dvoryanlik unvoniga aylangan. Germaniyada esa, feodal tarqoqlik davrida mustaqil knyazliklarni bildirgan."
    },
    {
        "type": "g",
        "name": "Getto",
        "info": " (ital. ghetto – dastlab zambarak quyuvchi zavod, keyinroq, Venetsiyadagi alohida kvartallar) – G. shaharlarning alohida qismi boʻlib, asosan, yahudiylar istiqomat qilgan. Yevropaning koʻplab mamlakatlarida tashkil qilingan. XIV-XV asrlarda yahudiylar yashaydigan joylar ajratilib, ularning atrofida shaharlarning yuqori tabaqasi yoki boy kishilari yashay boshlashgan. G.lar XIX asrning 1-yarmidan boshlab yoʻqola boshladi. Yangi va eng yangi zamonda negrlar uchun ajratilgan joylar ham G. deb atalgan."
    },
    {
        "type": "g",
        "name": "Geylbronn dasturi",
        "info": " – Germaniyada 1525-yilgi dehqonlar qoʻzgʻalonida Frankoniyada 1525-yil 9-12-mayda tuzilgan dastur. Jami 14 moddadan iborat. "
    },
    {
        "type": "g",
        "name": "Gibellinlar",
        "info": " – nemischa Vayblingen deb ataluvchi Gogenshtaufenlar qasrining lotinlashgan talaffuzidan kelib chiqqan nom. Italiyada german imperatorlari tarafdorlari. Gvelflarga qarshi turgan."
    },
    {
        "type": "g",
        "name": "Gildiya",
        "info": " (nem. gilde – birlashma, sex) – ilk oʻrta asrlarda turli xil birlashmalar. Ular diniy, siyosiy, birodarlik, savdo, hurarmandchilik va boshqa mazmunda boʻlgan. Koʻproq savdo va hunarmandchilik G.lari sifatida mashhur. Dastlab VII-VIII asrlarda Angliyada G.lar mavjudligi tilga olingan. XI va XII asr boshlarida Angliya, Germaniya, Flandriya va Fransiyada savdo mahsulotlarini himoya qilish, tashish, bozorlarni egallash, boj soliqlarida yengilliklarga ega boʻlish maqsadida koʻplab savdo G.lari tashkil qilingan. G.lar oqsoqollar (prevolar, oldermenlar), ularning bir necha yordamchilari (eshevenlar) va saylangan kengash tomonidan boshqarilgan. Bozor munosabatlari paydo boʻlishi bilan yirik savdo kompaniyalari shakllanishi sharoitida savdo G.lari oʻz mavqeyini yoʻqotgan. Hozirda ijodiy uyushmalarga nisbatan G. qoʻllaniladi."
    },
    {
        "type": "g",
        "name": "Gildiya maktablari",
        "info": " – XIII-XIV asrlarda tashkil qilingan boshlangʻich maktablar. Shaharlardagi savdo gildiyalari cherkov maktablaridan farqli ravishda diniy bilimlar emas, balki savdo sirlari, grammatika, matematika, ritorika kabi fanlar oʻqitilgan. Ta’lim pullik boʻlib, faqat iqtisodiy jihatdan yaxshi ta’minlangan oilalarning farzandlari oʻqishgan. XV-XVI asrlarda G.M. sex maktablariga qoʻshilib ketgan. Cherkov maktab ustidan nazorat oʻrnatish uchun gildiya maktablari cherkov ta’limotiga qarshi chiqishda ayblab, ularni yopish uchun kurash boshlagan."
    },
    {
        "type": "g",
        "name": "Gistrion",
        "info": " (lot. histrio – aktyor, tragediya ustasi) – oʻrta asrlar davri aktyorlari. Bir vaqtning oʻzida shoir, hikoyachi, qoʻshiqchi, musiqachi, musiqa asboblari ustasi, raqqos, hayvon oʻrgatuvchi, sirkchi va boshqa shunga oʻxshash vazifalarni bajargan. Ular Germaniyada – shpilman (raqsga tushayotgan odam), Fransiyada – jonglyor, Italiya va Ispaniyada – goliard kabi nomlar bilan nomlangan."
    },
    {
        "type": "g",
        "name": "Glaford",
        "info": " (ingl. non beruvchi, boquvchi) – homiylar ma’nosida boʻlib, yeridan ajralgan dehqonlar koʻpincha ulardan (odatda yirik yer egalari) oʻzlariga homiylar topishga majbur boʻlgan. Kommendatsiyaning bir koʻrinishi. Vaqtlar oʻtishi bilan G.larga ilgari qirol va uning mulozimlariga tegishli funksiyalar – soliq yigʻish, sud kabilarni amalga oshirganlar. X asr birinchi yarmida – XI asrlarda yirik feodallar endi G. emas, a land senor deb atala boshlangan. Oʻz mulkida immumitet huquqiga ega boʻlgan. G. soʻzidan Lord soʻzi kelib chiqqan."
    },
    {
        "type": "g",
        "name": "Glossa",
        "info": " (yunon.kam qoʻllaniladigan yoki eskirgan soʻzlar) – tushuntirish yoki tarjima qilish talab qilinadigan tushunarsiz soʻzlar yoki qadimgi qoʻlyozmalardagi yoki diniy qaydlardagi bitiklarni izohlash."
    },
    {
        "type": "g",
        "name": "Gnomlar",
        "info": " – Yevropa xalqlari mifologiyasida kichik, odamga oʻxshash mavjudodlar. Asosan, yer osti, oʻrmon va togʻlarda yashagan deb koʻrsatilgan. Ularning boʻylarini chaqaloq boʻyidek va hatto barmoqdek keladi deb koʻrsatilgan. Rivoyatlarga koʻra, G.lar yer ostida uzoq yashab oʻz boyliklarini (qimmatbaho toshlar, oltin) qoʻriqlab yotishadi. Shu bilan birga ular mohir hunarmandlar boʻlib, sehrli uzuk va qilich yasay olganlar. G.lar ayrim paytlarda insonga doʻst sifatida koʻrsatilsa, ayrim paytlarda dushman sifatida koʻrsatilib, goʻzal qizlarni oʻgʻirlab ketishlari haqida ham ertaklarda aytib oʻtilgan."
    },
    {
        "type": "g",
        "name": "Gofmarshal",
        "info": " – Germaniyada soʻnggi oʻrta asrlar davrida saroy amaldori. Saroy xoʻjaligini boshqargan."
    },
    {
        "type": "g",
        "name": "Gofmeyster",
        "info": ", xofmeyster – Germaniyada XIII-XIV asrlarda saroy amaldori. Imperator va knyazlarning saroylarida saroy xoʻjaligi, saroyda xizmat qiluvchilarni boshqargan. Shu bilan birga, saroyda tashkil qilinadigan saroy tantanalarini boshqargan."
    },
    {
        "type": "g",
        "name": "Gonfalonyer",
        "info": " (ital. gonfaloniere – bayroqdor) – XIII asr oʻrtalarida Florensiya va Italiyaning boshqa shaharlarida popolanlarning yetakchilari. 1289-yilda Florensiyada G. lavozimi joriy qilinib, ular senorlarning boshliqlari sifatida tushunilgan. Uning asosiy vazifasi konstitutsiya va qonunlarni himoya qilish boʻlgan."
    },
    {
        "type": "g",
        "name": "Goliard",
        "info": " (frans.) – oʻrta asrlarda Fransiyada qoʻshiq kuylovchi va oʻtkir satirik asarlar ishtirokchisi boʻlgan daydi aktyorlar. Vagantning sinonimi sifatida ham qoʻllaniladi."
    },
    {
        "type": "g",
        "name": "Gonzaga",
        "info": " – Italiyadagi feodallar sulolasi. Mantu tiranlari sifatida 1328-1708-yillarda hukmronlik qilishgan. Sulola asoschisi Luidji I (1278–1360) boʻlib, 1433-yildan boshlab G. sulolasi vakillari markiz unvoniga ega boʻlishgan."
    },
    {
        "type": "g",
        "name": "Gorj",
        "info": " – oq matodan tikilgan ayollar koʻylagi. XIII-XV asrlarda Yevropaning barcha tabaqa ayollari kiyishgan. Ularni oddiy shaharliklar bilan birga gersoginalar ham kiyishgan."
    },
    {
        "type": "g",
        "name": "Gospitlar",
        "info": " (lot. mehmon) – oʻrta asrlar Frantsiyada dehqonlar toifasi. XI-XIII asrlarda domenlarda yangi yerlarni oʻzlashtirish va tarqatish jarayonlarida bu yerlarga kelib joylashgan dehqonlar G. nomini olgan. G. villan va servlar orasidan chiqqan. Yangi yerga kelgan vaqtida ularning feodal majburiyatlari nomigagina boʻlgan. Aksariyat G. muayyan shaxsiy erkinlikka ega boʻlgan. G. tomonidan keng oʻrmon va oʻtloqlar oʻzlashtirilib, ekin maydonlari va tokzorlarga aylantirgan."
    },
    {
        "type": "g",
        "name": "Gotika",
        "info": ", gotika usuli (ital. gotika – germanlarning got qabilalari nomidan olingan) – me’morchilikdagi badiiy uslublardan biri. Oʻrta asrlar Yevropada XII asrdan XV-XVI asrlarga qadar ustun mavqega ega boʻlgan. XIII-XIV asrlarda mazkur uslubdan keng foydalanilgan. Uslub Fransiyada vujudga kelgan. Fransuzlar G. u.ni choʻqqili deb nomlashgan. G.U.dagi inshootlar roman uslubidagi inshootlardan ajralib turgan. Bunda baland va davomli zallar alohida oʻrin egallagan. G. ibodatxonalarning asosiy belgisi choʻqqili tomlar va imkon qadar xochni eslutuvchi belgilarning koʻproq koʻrsatilishidir. Bunday inshootlarning devorlari imkon qadar yengil, ulkan oynalar va ularning xilma–xil vitrajlar bilan bezatilishi bilan ajralib turgan. Shu bilan birga, diniy mazmundagi haykallar, ornamentlar, ximerlar (afsonaviy hayvonlarning haykallari) va boshqalar bilan bezatilgan. Soborlar shaharlar kommunalari va yirik ibodatxonalar, ayrim paytlarda shahar aholisining tashabbusi bilan qurilardi. Sobor odatda shahar markazidagi eng koʻrkam inshoot boʻlishi talab qilinardi. G.U.dagi eng mashhur inshootlarga Fransiyadagi Sen-Deni cherkovi, Shartr sobori, Lyudovik IX kapellasi, Germaniyada Freyburgdagi Ulm, Kyoln soborlari, Angliyada Solsberidagi Kenterberi sobori, Vestminster abbatligidagi sobor, Italiyada Milan sobori, Chexiyadagi Muqaddas Vita sobori va boshqalarni koʻrsatib oʻtish mumkin. Bu uslubda bunyod etilgan ibodatxonalarni savodsizlar uchun toshdan kutubxona deb atashgan."
    },
    {
        "type": "g",
        "name": "Goxshtetterlar",
        "info": " – XV asr oxiri va XVI asr boshlarida Janubiy Germaniyadagi bankirlar va savdogarlar oilasi. Firmaning asoschisi Ambroziy Goxshtetter boʻlib, uning aylanma mablagʻi 1 mlrd frankkacha yetgan. Asosan, yogʻoch, metallar, bugʻdoy, vino va boshqalar bilan savdo qilgan. 1486-yildan firma faktoriyasi Antverpenda ochilgan. 1505-yilda Ost-Indiya kompaniyasi bilan tashkil qilingan ekspeditsiyani moliyalashtir-gan. "
    },
    {
        "type": "g",
        "name": "Graal",
        "info": ", muqaddas graal – oʻrta asrlarning afsonalarida aytilishicha, Iosif Arifamey tomonidan Iso paygʻambarning qatl paytida oqqan qoni toʻplanib, solingan muqaddas idish. G. saqlanadigan joy sifatida Sarras shahri yoki sirli Korbenik qasri koʻrsatiladi. Afsonalarda aytilishicha, G. oʻzida mangulik va donishmandlikni jo qilgan. G. idishi toʻgʻrisidagi afsonalar XII asrda paydo boʻlgan. Monsalvat togʻidagi oq marmardan qurilgan qasrda ritsarlar muqaddas idishni qoʻriqlashgan. G. idishi toʻgʻrisida koʻplab ilmiy va badiiy asarlar yaratilgan. Mas. 1210-yilda nemis shoiri Volfram fon Eshenbax tomonidan Parsifal poemasi yozilgan."
    },
    {
        "type": "g",
        "name": "Graf",
        "info": " (nem.) – ilk oʻrta asrlar davrida qirollar tomonidan ma’muriy birliklarni boshqarish uchun tayinlangan amaldorlar. IV asrda Rim imperiyasida paydo boʻlgan. VI asr 2-yarmida Franklar davlatida G. (gaugraf) oʻzining grafligida sud, ma’muriy va harbiy ishlarni amalga oshirganlar. VII asrdan G. unvoni avloddan avlodga oʻtadigan boʻldi. Keyingi davrlarda G.lar yirik feodallarning mustaqilligidan ajralishida muhim oʻrin egallagan. XV asr va undan keyingi davrlarda oliy unvon sifatida tushunilgan."
    },
    {
        "type": "g",
        "name": "Grad",
        "info": " – shahar, dastlabki vaqtlarda har bir qabilaning oʻz gradi boʻlgan."
    },
    {
        "type": "g",
        "name": "Grandlar",
        "info": " – Ispaniyada XIII asrdan boshlab dvoryanlarning oliy qatlami. Ular juda muhim davlat lavozimlarini egallashgan va armiyani boshqarish huquqiga ham ega boʻlishgan. Ayrim paytlarda, ularning manfaatlariga zid ish qilingan taqdirda monarxlarga qarshi urush olib borishlari mumkin edi. Kastiliya va Aragoniyaning birlashishi natijasida G.ning huquqlari keskin cheklab qoʻyiladi."
    },
    {
        "type": "g",
        "name": "Grigorian xorali",
        "info": " – katolik cherkovida qonuniylashtirilgan qoʻshiq. VI asr oxirlarida papa Grigoriy I tomonidan 200 ta ohangni eshitib, qayta ishlash orqali eng diniy deb tan olingan musiqalar ichidan tanlab olingan qoʻshiq. Ibodat qoʻshiqlari erkaklar xori yordamida lotin tilida bir xil ohangda ijro qilingan. Grigorian qoʻshiqlari ikki koʻrinishda boʻlib, ular psalmodiya (diniy oyatlar) va madhiya (she’riy matn yordamida aytilgan) deb nomlangan. Gimnlar messalar deb nomlanib, ular 5 ta asosiy qoʻshiqdan iborat boʻlgan. Mazkur tartib katolik cherkovida bugungi kunda ham saqlanib qolgan. "
    },
    {
        "type": "g",
        "name": "Guf (gufa)",
        "info": " (nem.)– 1) Oʻrta asrlar Germaniyada dastlab jamoaning erkin a’zolariga, keyinchalik, qaram dehqonlarga ajratib berilgan yer maydoni. Gʻarbiy Franklar qirolligida uning mans degan nomlanishi ham mavjud boʻlgan. Yer maydoni tarkibiga dehqonning uyi, boshqa inshootlar, poliz, bogʻ, uzumzor, shudgor qilinadigan maydon va boshqalar kirgan; 2) IX-XVIII asrlarda german davlatlarida dehqonlar kesim yer boʻlaklarini oʻlchov birligi sifatida ham qoʻllanilgan. Hududga, iqlimga, landshaftga, yer unumdorligiga qarab farq qilgan. M; garbiy hududlarda 7,5-10 ga atrofida boʻlgan."
    },
    {
        "type": "g",
        "name": "Gugenotlar",
        "info": " – Fransiyadagi protestantizm tarafdorlari. Aslida Savoyya gersogiga qarshi kurashgan Jenevadagi protestant ittifoqi a’zolarini anglatuvchi gʻarbiy shvetsarcha eyguenot soʻzidan kelib chiqqan. U oʻz navbatida nemischa eitgenoz (safdosh, quroldosh, ittifoqchi) soʻzidan kelib chiqqan. XVI asrda bu atama rasman Shveytsariya Konfederatsiyasining oddiy fuqarosini anglatgan."
    },
    {
        "type": "g",
        "name": "Gulating",
        "info": " – oʻrta asrlar Norvegiyasida uchraydigan xalq yigʻini."
    },
    {
        "type": "g",
        "name": "Gulden",
        "info": " (nem. gold – oltin) – Germaniya, Niderlandiya va Avstriyada amalda boʻlgan oltin tanga. Uning qadimgi nomi florin deb nomlangan. "
    },
    {
        "type": "g",
        "name": "Gumanizm",
        "info": " (ital. humanus – insoniy, insonga xos) – uygʻonish davriga oid tushuncha boʻlib, oʻzida ilmiy, adabiy, falsafiy, pedogogik qarashlarni jamlab, uning markazida inson turgan. G.ning vatani Italiya. XV asrning1-yarmida italiyalik yozuvchi va shoir Leonardo Bruno yangi dunyoviy fanlarni umumiy nom bilan  (diniy madaniyatda inson tabiati) deb nomlaydi. XV-XVI asrlarda Italiyada G. diniy qarashlarga qarshi boʻlgan dunyoviy bilim olishni va ilmni anglatgan. Gumanistlar gumanitar fanlar jamlanmasini (grammatika, filologiya, ritorika, tarix, pedagogika va etika) tashkil qilishadi. G. soʻzidan gumanist atamasi kelib chiqib, birinchi marta 1490-yildan boshlab ishlatila boshlagan. Yangi gumanistik yoʻnalishni Petrarka hamda uning doʻstlari va shogirdlari boʻlgan Bokachcho va Salyutatilar davom ettirishadi. Italiyadan keyin uch asr davomida G. Fransiya, Germaniya, Angliya va Gʻarbiy Yevropaning boshqa davlatlariga tarqaladi. Gumanistlarning koʻpchilik qismi diniy qarashlarni rad etishgan. G.ning asosiy muammosi inson va tabiat, inson va jamiyat boʻlib qolgan. Gumanistlar va gumanistik qarashlarni oʻziga dushman deb bilgan cherkov va uning xodimlari 1414-yilda boʻlib oʻtgan Konstans soborida ularni daxriylar sifatida e’lon qilishadi va taqib ostiga olish uchun kurashni boshlab yuborishadi. G.ning yirik markazlari Italiyaning Florensiya, Rim, Neapol, Milan, Venetsiya, Ferrara, Mantuya, Bolonya va boshqa shaharlari edi. Uygʻonish davrining mashhur namoyondalari sifatida Petrarka, Dante Aligyeri, Jovanni Bokachcho, Leonardo Bruni, Erazm Rotterdamskiy, Fransua Rable va boshqalarni koʻrsatib oʻtish mumkin."
    },
    {
        "type": "g",
        "name": "Gusar",
        "info": " – Vengriyada otliq askar, suvoriy qoʻshin."
    },
    {
        "type": "g",
        "name": "Guschilar",
        "info": " – Yan Gus ta’limoti tarafdorlari. XV asrning 1-yarmida Chexiyada boshlangan katolik cherkovini isloh qilishga qaratilgan milliy harakat. 1419-yil bahorida ularning Tabor togʻlariga yurishlari paytida shu nomni olishgan. Ular ikki lagerga boʻlinishib, birinchisi chashniklar (asosan, pragaliklar) va ikkinchisi taboriylar. G. tarkibida mamlakat aholisining barcha tabaqalari faol ishtirok etishgan. Ular dvoryanlar, shaharliklar, cherkov va dunyoviy intellegensiya, dehqonlar va boshqalar boʻlgan. Chashniklar oʻz nomini ibodat paytida vino solingan idish – chashka nomidan olishgan. Ular ibodatni chex tilida olib borish, cherkov yerlarini sekulirizatsiya qilib, ularni teng taqsimlash kabi talablar bilan chiqishgan. Chashniklar orasida feodallar koʻpchilikni tashkil qilishgan. Taboriylar radikal qarash egalari sifatida oʻz nomini ularning yigʻinlari oʻtkaziladigan Tabor togʻi nomidan olishgan. Shu yerda ular Tabor shahriga ham asos solishgan. Ularda barcha narsa umumiy boʻlgan. Ular ruhoniylarni saylash tartibini joriy qilib, oʻzlarini xudo askarlari deb atashgan. Taboriylar orasida dehqonlar koʻpchilikni tashkil qilgan. 1434-yilda guschilarning magʻlub boʻlishi natijasida amalda G. harakati oʻz nihoyasiga yetgan. "
    },
    {
        "type": "g",
        "name": "Guschilar urushi",
        "info": " – Chexiyada katolik cherkovi va guschilar lageri oʻrtasida boʻlib oʻtgan fuqarolar urushi. 1419-yilda Yan Gusning jazolanishiga javoban boshlangan. Imperator Sigizmund I guschilarni oʻz kuchi bilan yengishiga ishonmagandan keyin 1420-1431-yillarda Rim papasi bilan birga Chexiyaga besh marta (1420, 1421-1422, 1426, 1427, 1431) salib yurishlarini amalga oshiradi. Unda Germaniya feodallari emas, balki Yevropaning boshqa mamlakatlari feodallari ham faol ishtirok etishgan. Guschilarning asosiy kuchlari Yan Jijka boshchiligidagi taboriylar edi. Ular dushmanning otliq qoʻshinlariga qarshi kurashish uchun ishlab chiqqan yangi taktikasi yordamida koʻplab janglarda gʻolib chiqishgan. Janglar paytida ular joy tapografiyasidan kelib chiqib yangi usullardan foydalanishgan. 1424-yilda Yan Jijkaning oʻlimidan keyin guschilarga Prokop Goliy (Kiyimsiz) boshchilik qiladi. Guschilarga qarshi 3-salib yurishi tugagandan keyin guschilar Chexiyadan tashqarida ham janglar olib borishgan. Bunday janglar bosqinchilik xarakteridagi yurishlar boʻlib, ular asosan, boshqa hududlarni talash uchun amalga oshirilgan. 1431-yil Domajlis yaqinida 5-salib yurishi ishtirokchilari guschilardan yengilishi natijasida Chexiya va katolik cherkovi oʻrtasida kelishuv uchun harakat boshlanib, 1431-yil oktabr oyida Shveytsariyaning Bazel shahrida guschilarni eshitishga qaror qilindi. Bazel muzokaralari 1433-yil Pragada davom ettirildi. Muzokaralar natijasida guschilar zaiflashtirildi va 1434-yil 30-may kuni Lipan qishlogʻi yaqinida boʻlgan jangda taboriylar yengildi va ularning katta qismi halok boʻldi. Bu guschilarning yengilishi sifatida emas, balki taboriylarning yengilishi sifatida qaraldi. G.U. natijasida Chexiya katolik cherkoviga soliq toʻlashdan ozod boʻldi, imperator Sigizmund Chexiya taxtini tan oladi. Qirol hokimiyati seym bilan cheklanadi. Guschilar harakati Yevropada XVI asrda reformatsiyaning gʻalaba qozonishi yoʻlidagi muhim omil boʻldi."
    },
    {
        "type": "g",
        "name": "Gvardiya",
        "info": " – harbiy qoʻshindagi alohida ajratilgan bir guruh. XII asrda Italiyada tashkil qilinib, ular davlat muassasalarini himoya qilish uchun tashkil qilingan. Davlatlar tomonidan doimiy armiyalarning tashkil qilinishi bilan G.lar ikki xil tartibda boʻla boshladi. Birinchisi monarxni qoʻriqlash uchun, ikkinchisi harbiy harakatlarda ishtirok etish uchun tashkil qilingan. G.lar odatda yaxshi harbiy ta’lim olgan va juda yaxshi qurollantirilgan. G.lar XV asr boshlarida Fransiyada, keyinroq Angliya va XVII asrda Shvetsiya va Prussiyada hamda boshqa davlatlarda tashkil qilingan."
    },
    {
        "type": "g",
        "name": "Gvelflar",
        "info": " – Gogenshtaufenlarga dushman boʻlgan sakson gersoglari boʻlgan Velflar nomidan olingan Italiyadagi guruh, partiya. Muqaddas Rim imperiyasi imperatorlariga qarshi kurashgan va papalar bian ittifoqda boʻlgan. Ular bank, savdo va sanoat (hunarmandchilik) sohalarining yirik vakillari boʻlgan. Gibellinlar nomi gogenshtaufenlarning qasrlaridan biri gaubelingning lotinlashgan nomlanishidan olinib, ular imperator tarafdorlari boʻlgan. Ular asosan dvoryanlardan iborat boʻlib, Apennin yarim orolida hukmronlik uchun Rim papasi va imperator oʻrtasidagi kurash davrida vujudga kelgan."
    },
    {
        "type": "g",
        "name": "Gyozlar",
        "info": " (frans.qashshoqlar) – Niderlandiyaning mustaqillik urushida Ispaniyaga qarshi ozodlik kurashi ishtirokchilari. Dengiz G. dengizda, oʻrmon G. quruqlikda kurash olib borishgan. "
    },
    {
        "type": "h",
        "name": "Hisob Palatasi",
        "info": " – oʻrta asrlarda Fransiyada moliya vazirligi."
    },
    {
        "type": "h",
        "name": "Hunarmandchilik",
        "info": " – sanoat mahsulotlarini qoʻl mehnati asosida ishlab chiqaruvchi mayda ishlab chiqaruvchilar. H.da mehnat taqsimotiga amal qilinmasdan, alohida bir shaxsning mehnatiga asoslangan. Hunarmandlar asosan oʻz uylarida yoki ustaxonalarida ishlashgan. Ayrim paytlarda buyurtmachining uyiga borib (bondar va boshqalar) ishlagan. Tovar–pul munosabatlarining kuchayishi natijasida hunarmandlar ustaxonalari koʻproq bozorlarga koʻcha boshlagan. "
    },
    {
        "type": "h",
        "name": "Hunarmandchilik kitobi",
        "info": " – bir kitobga toʻplangan yuzta Parij sexlari statutlari qaydlari. 1268-yilda qirol mulozimi boʻlgan Etyen Bualo koʻrsatmasiga binoan toʻplangan. Oʻrta asr shahar hayoti va hunarmandchilik tarixini oʻrganishda muhim manba hisoblanadi."
    },
    {
        "type": "i",
        "name": "Idalgo",
        "info": " (isp.hijo de algo – kimningdir oʻgʻli) – XII asrdan boshlab Ispaniyadagi ritsarlarning umumiy nomi. Oʻziga toʻq oiladan kelib chiqqan va faqatgina erkak avlod boʻyicha qoladigan meros asosida alohida maqomga ega boʻlgan kishi. Oʻzining I. ga mansubliligini isbotlashi uchun u 5 nafar guvoh keltirishi va ular uning bobolari shunday maqomda ekanligini tasdiqlashlari va eng asosiysi guvohlarning kamida 3 tasi I. boʻlishi kerak edi. I. maqomidagilar koʻp soliqlardan ozod qilingan, sharmandali deb hisoblanuvchi jazolarga (osish, gulhanda kuydirish, tanasini burdalash, hayvonlarga yem qilish) tortilmagan. I. maqomidan mahrum qilish imkonsiz boʻlgan."
    },
    {
        "type": "i",
        "name": "Igemon",
        "info": " – antik mualliflar asarlarida germanlardagi qabila boshligʻi titullaridan biri, yoʻlboshchi."
    },
    {
        "type": "i",
        "name": "Igumen",
        "info": " (yunon. boshlovchi) – pravoslav cherkovida diniy mansab boʻlib, pravoslav monastirining boshligʻi boʻlgan. Dastlab I. boʻlish uchun ruhoniy boʻlish talab etilmagan."
    },
    {
        "type": "i",
        "name": "Il-de-Frans",
        "info": " – Fransiyada Parij va Orlean oraligʻidagi viloyat. XII asr boshlarigacha kapetinglar sulolasining domeni boʻlgan. Il-de-Fransning markazi Parij boʻlgan."
    },
    {
        "type": "i",
        "name": "Illyustarsiya",
        "info": " (lot.illustratio – yoritish, yaqqol tasvir) – oʻrta asrlarda qoʻl mehnati yordamida amalga oshirilgan qoʻlyozma kitoblardagi unchalik katta boʻlmagan oʻlchamlardagi asarlar, tasvirlar. Yevropa ustalarining har birida Vizantiya va Sharq ustalaridan oʻzlashtirib olgan yelim va boʻyoq tayyorlash usullari boʻlgan. Boʻyoqlarni pergamentga surishdan oldin ularni tuxumning oqiga aralashtirib olishgan. Koʻk boʻyoqni nil boʻyogʻidan (indigo), boʻtakoʻz oʻsimligidan, lojuvarddan olgan, qizil boʻyoqni boʻlsa pechakdan olishgan, ammo qoʻrgʻoshin belilasini qizdirish orqali olinadigan kinovar va suriklarni qizil rangda yuqori qadrlaganlar, yashilni – malaxitli koʻkatlardan, sariqni – ildiz qaynatmasidan va zafar’on poyasidan, malla rangni – olxa qaynatmasidan va piyozbosh poʻstidan olishgan. Sun’iy boʻyoq tayyorlash yoʻlini ham oʻzlashtirib olishgan: oltin rang – rux va mis kukuni qorishmasidan, kumush rang – qalay va rux aralashmasidan olingan. Miniatyuraning oltin rang qismlari to yaltiragunga qadar toʻngʻiz tishi bilan ishlov berilgan."
    },
    {
        "type": "i",
        "name": "Ilohiy sud",
        "info": " – ilk oʻrta asrlar davrida shakllangan qarashlar boʻlib, olov, qizdirilgan temir va suv (sovuq va qaynagan suv bilan) yordamida amalga oshirilgan. Munozara qilayotgan tomonlar oʻzaro jang qilishlari talab qilinib, ularning gʻolib chiqqani haq deb topilgan. Bunda asosan, yolgʻonchilar va jinoyatchilarga nisbatan qoʻllanilgan. Agarda aybdor ayol kishi boʻlsa, oʻz oʻrniga birorta ritsarni qoʻyishi mumkin boʻlgan. I.S.lar XII asrda Angliya va XIII asrda Fransiya davlatlarida boshqa sudlar bilan almashtirildi."
    },
    {
        "type": "i",
        "name": "Ilohiy tinchlik",
        "info": " – harbiy harakatlar paytidagi ma’lum bir sharoitlarda belgilangan shaxslarni oʻldirishni va ularga moddiy zarar yetkazishni taqiqlash. I.T. harakati X asrda Fransiyada (989-yil Sharu soborida qaror qilingan) vujudga kelgan. 1095-yil Klermon–Ferran sabori qarorlariga koʻra rohiblar, ruhoniylar va ayollar oʻrtasidagi qonli toʻqnashuvlarni tugatishga qaror qilindi. 1149-yildagi Reyms soborida urushlar paytida ruhoniylar, dindorlar, sayyohlar va dehqonlarning daxlsizligi toʻgʻrisida qaror qabul qiladi. I.T.ni buzganlar cherkov tomonidan jazoga tortilgan. I.T. gʻoyasi orqali papa va katolik cherkovi oʻzining Yevropadagi ta’sirini yanada oshi-rishni rejalashtirgan. Garchi oddiy xalqning kuchli qoʻllab–quvvatlashiga erishgan boʻlsada, ammo I.T. oʻzaro feodal urushlar sabab samarali boʻlmagan. XII asrdan boshlab ilohiy tinchlik gʻoyasi qirol hokimiyatini kuchaytirish uchun xizmat qila boshladi. Fransiya qirollari Lyudovik VI va Lyudovik VII lar I.T. gʻoyalarini qaytadan ilgari surishgan. "
    },
    {
        "type": "i",
        "name": "Immunitet",
        "info": " (lot.immunitas – daxlsiz, nimadandir xolos qilingan) – feodalning oʻz mulkida ayrim markaziy hokimiyatga tegishli boʻlgan vakolatlarni (sud, soliq yigʻish, safarbarlikka chaqirish va h.k.) amalga oshirish huquqi. Franklar davlatida VII asrdan boshlab tarqalgan. Qirol I.i yorliq bilan berilgan boʻlib, unga koʻra qirol amaldorlari I. olgan feodalning mulklariga kelishlari taqiqlangan (shuning uchun ham daxlsiz) va oʻz mulkidagi dehqonlar ustidan toʻliq hokimiyat oʻrnatgan. Odatda yirik senorlar va oliy ruhoniylar qatlami ushbu huquqni olganlar. I. yorliqlari qoʻllaniluvchi hududlar I. okruglar deb atalgan va ular feodal tarqoqlikka olib kelgan sabablardan biri boʻldi."
    },
    {
        "type": "i",
        "name": "Imperator",
        "info": " (lot. boshliq, hukmdor, lashkarboshi, qoʻmondon) – imperiya boshligʻi boʻlgan monarx tituli. Dastavval Rim legionlari boshliqlarining unvoni boʻlgan. Rim I.i Avgust zamonidan (mil.avv 27 – milodiy 14) I. monarxik xarakterni kasb etib boshlagan. Rim davlatining hukmdori boʻlmagan soʻnggi I.i Tiberiy prinsipligi davridagi (I asr boshlari) Kvint Yuniy Blez boʻlgan. Yevropa an’analarida I. unvoni davlatning yetakchilik mavqeyiga da’vosi hisoblanib, tarixiy asoslarga koʻra aynan Rim bilan bogʻlangan (shuning uchun ham Muqadds Rim Imperiyasi I.i)."
    },
    {
        "type": "i",
        "name": "Imperiya ritsarlari",
        "info": " – oʻrta asrlarda Germaniyaning asosan, janubiy va gʻarbiy viloyatlarida bevosita imperator tomonidan yer-mulk (len) olgan mayda va oʻrta qatlam feodallari. Ular asosan ministeriallardan kelib chiqqan. Reyxstagda oʻz vakillariga ega boʻlmaganlar."
    },
    {
        "type": "i",
        "name": "Imperiya shaharlari",
        "info": " (nem. Reichsstadt.) – oʻrta asrlarda Germaniya (Muqaddas Rim Imperiyasi) da bevosita imperatorga boʻysunuvchi shaharlar. I.Sh. aholisi mahalliy knyaz yoki gersogga emas, bevosita imperator gʻaznasiga soliq toʻlaganlar. XIII asrdan e’tiboran oʻz-oʻzini boshqarish boʻyicha keng huquqlarga ega boʻlib, deyarli toʻliq siyosiy mustaqillik boʻlgan. M: XX asr boshlarigacha Bremen, Lyubek, Gamburg kabilar I.Sh. boʻlgan."
    },
    {
        "type": "i",
        "name": "Independentlar",
        "info": " – Angliyada radikal puritanlar. Yagona milliy cherkovga qarshi chiqqanlar. Ular har bir diniy jamoaning mustaqil va erkin boʻlishini talab qilgan. Keyinchalik siyosiy oqimga aylandi."
    },
    {
        "type": "i",
        "name": "Indigo",
        "info": " (lot. indigofera tinctoria) – Hindistonda oʻsgan. Keyinroq boshqa mamlakatlarga koʻk rang olish uchun madaniylashtirilgan. Koʻk I. matolar uchun juda mustahkam boʻyoq. I. barglari kukuni xina bilan aralashtirilishi natijasida basma deb ataladigan qora soch boʻyogʻini hosil qiladi. Dorivorlik hususiyatlari ham aniqlangan."
    },
    {
        "type": "i",
        "name": "Indulgensiya",
        "info": " (lot.avf, kechirish) – katolik cherkovida Rim papasi nomidan chiqarilgan maxsus yorliqlar koʻrinishidagi toʻliq yoki qisman gunohlardan avf etilganligi haqidagi hujjat. Oʻrta asrlarda xristian cherkovi katolik ta’limotiga koʻra Iso va avliyolarning xizmatlari sharofati bilan toʻplangan ilohiy ne’mat zahirasiga ega boʻlib, goʻyoki shu orqali u kishilarning gunohlaridan forigʻ qilar ekan. XII asrdan boshlab katolik cherkovi I. savdosini avj oldirdi, bu savdodan keladigan daromad ruhoniylarning va Rim kuriyasining katta boylik orttirishiga xizmat qildi."
    },
    {
        "type": "i",
        "name": "Infanteriya",
        "info": " – Fransiyada Karl VII (1422-1466) davrida qirol qoʻshinidagi piyoda lashkarlar qismi."
    },
    {
        "type": "i",
        "name": "Infanson(es)",
        "info": " – oʻrta asrlarda Aragonda yirik yer va katta mol-mulkka ega boʻlmagan dvoryanlarning oʻrta tabaqasi. Imtiyozli maqomini meros tarzda olishgan. Rekonkista davrida aksariyat I.lar otliq askarlar boʻlgan. "
    },
    {
        "type": "i",
        "name": "Infant",
        "info": " – Ispaniya va Portugaliyada qirollar farzandlari, shuningdek qirollik xonadonining yaqin qarindoshlari (aka-ukalar, opa-singillar va ularning farzandlari)."
    },
    {
        "type": "i",
        "name": "Infeodasiya",
        "info": " – yer-mulklarni feod yer fef shaklida taqsimlab berish. Vassalga fef ajratib berish – bu vassallik-qaramlik munosabatlari mustahkamligining eng muhim elementi hisoblanadi. Fef taqsimlab berish investitura mazmunida oʻziga xos rasmiy marosim tarzda amalga oshirilgan. Feflar boʻlib berish (XIII asrgacha) kamdan-kam hollardagina rasmiy qaydlarda aks etgan. Oʻrta asrlar sharoitida yozma hujjatlar oʻrniga koʻpincha diniy qasam yoki soʻz berish ustunlik qilgan. Ommaj va fef berish ritsarlarni vassallik tizimiga kirganligini anglatgan. Dastlab feflarga egalik umrbodlik xususiyatida boʻlgan: u tomonlar birining (senor yoki vassal) vafoti bilan egalik amalda barham topgan. Keyinchalik bu tartib yoʻqolib, feflar merosiy koʻrinishni kasb eta boshlaydi. Ammo bu holatda ham agar vassal oʻz senoriga sotqinlik qilsa, bu mulk tortib olinishi holatlari kuzatilgan."
    },
    {
        "type": "i",
        "name": "Inisial",
        "info": " (lot.initium – boshi, ibtidosi) – matn boshidagi yoki oʻrta asr qoʻlyozma kitoblaridagi boblarning birinchi, bosh harfi. Birinchi marta antik davrning oxirlaridagi qoʻlyozmalarda qoʻllanilgan. I. yirik hajmda yozilgan boʻlib, koʻpincha geometrik, zoomorfli, oʻsimliksimon elementlar yoki rasmli figuralar bilan bezatilgan. I. unchalik katta boʻlmagan illyustratsiya foni ichiga yoki harflar ichiga joylashtirilgan. Dastlabki bosma kitoblarda ham I.lar sarlavhaning bosh harfi sifatida qoʻllanilgan. XII asrda I.lar qizil, yashil va moviy rangdagi boʻyoqlarda berilgan."
    },
    {
        "type": "i",
        "name": "Inkunabula",
        "info": " (lot.incunabula – beshik, belanchak) – Yevropada kitob bosish ixtiro qilingandan boshlab to 1500-yilgacha, shu yil ham, nashr etilgan barcha kitoblar. Ma’lumotlarga koʻra, bu davrda 40 mingga yaqin kitoblar nashr qilingan."
    },
    {
        "type": "i",
        "name": "Inkvizitsiya",
        "info": " (lot. inquistio – tekshiruv, tergov) – daxriylarga qarshi kurashish uchun tashkil etilgan katolik cherkovidagi maxsus tribunallar. Cherkov va dunyoviy hokimiyat egalari Gʻarbiy Yevropaning xristian davlatlarida I. tashkil etilgunga qadar ham daxriylarni ta’qib etishgan. Bunda asosiy rolni yepiskoplar bajarishgan. 1215-yilda Lateran soborida barcha yepiskoplarga daxriylarni ta’qib etish majburiyati yuklatilgan, hatto buni bajarmasa mansabidan olinishi belgilangan. Dunyoviy hokimiyat vakillari (hukmdorlar) boʻlsa bu ishda cherkovga yordam berish majburligi belgilandi (aks holda ularni anafema yoki vassalarni unga sadoqatlilik toʻgʻrisidagi qasamyodni qilmaslik kutib turardi). Albigoychilar urushlari davrida tor-mor qilingan katarlar va valdenslar daxriylik harakatlari papalikni daxriylarga qarshi kurashishda favqulotda choralar koʻrish kerakligini koʻrsatib qoʻydi. Natijada I. tuzildiki, bu organning faoliyati an’anaviy cherkov huquqi doirasidan tashqariga chiqib ketdi. 1233-yilda Rim papasi Grigoriy IX dominikanlar rohiblik ordeni tasarrufida I.ni ta’sis etdi. Inkvizitorlar Rim papasi tomonidan tayinlangan va faqatgina unga boʻysungan. Daxriylarni izlab topishda I. chaqimchilikdan keng foydalangan, bunda chaqimchining ayblanayotgan kishi e’tiqodiga shubha qilishi haqidagi xabari yetarli boʻlgan. Tergov maxfiy ravishda oʻtkazilgan, uning uchun alohida cheklangan muddat amal qilmagan. Aybini isbotlash uchun kazuistik soʻrov usuli bilan birga, jismoniy, hatto dahshatli qiynoq usulidan ham foydalanilgan. Agar ayblanuvchi ixtiyoriy ravishda oʻzining daxriylik qarashlari moyilligini tan olsa, uni ozod qilishgan va ogʻir boʻlgan yepititiyaga mahkum qilishgan. Unga muvofiq mol-mulki birinchi navbatda musodara qilingan. Tergovda qaysarlik qilgan aybdorlar omma oldida sa’zoyi qilingan, qamoqqa tashlangan, majburiy katorga mehnatiga mahkum qilingan. Kaltaklash va qiynoqlarga qaramasdan oʻzining e’tiqodi cherkov nuqtai nazaridan notoʻgʻriligini tan olmaganlar, yoki qaytadan daxriylikda ayblangan mahkumlar cherkovdan holi deb e’lon qilingan va dunyoviy hokimiyat hukmiga topshirilgan. Odatda bu gulhanda kuydirish bilan (autodafe) ijro etiladigan oʻlim jazosini anglatgan. Oʻrta asrlarda ayniqsa Ispaniyada I. gullab-yashnagan, bu yerda u qirollik hokimiyatiga boʻysundirilgan edi. Millionlab kishilar I. qurbonlariga aylanishdi, ular orasida daxriylar bilan birga, papalik dushmanlari, hur fikrli madaniyat va fan dargʻalari bor edi. Yana koʻplab aybsiz insonlar shaxsiy gʻaraz va xasadgoʻylik evaziga amalga oshirilgan yolgʻon chaqimchilik qurboni boʻlishgan."
    },
    {
        "type": "i",
        "name": "Intendantlar",
        "info": " – Fransiyada Kardinal Reshel’e boshqaruvigacha mavjud boʻlgan, biroq uning davridan boshlab nufuzli mansabga aylangan lavozim. Viloyatlardagi markaziy hokimiyat vakillari."
    },
    {
        "type": "i",
        "name": "Interdikt",
        "info": " (lot.interictum – taqiq) – oʻrta asrlarda katolik cherkovida ma’lum bir hududda diniy marosim va ibodatlarni ma’lum muddatga taqiqlab qoʻyilishi. Odatda papalar tomonidan daxriylarga va siyosiy raqiblarga qarshi kurashda qoʻllanilgan. M: papaga qarshi chiqqanligi uchun Rim papasi Adrian IV 1115-yilda Rimga I. joriy qiladi. 1208-yilda papa Innokentiy III Ioann Yersizni oʻziga boʻysundirish maqsadida butun Angliyaga I. joriy qildi. Papa Grigoriy IX german qiroli Fridrix II ni cherkovdan chetlatar ekan, qirol qayerda paydo boʻlsa, shu yerda diniy rasm-rusumlar va ibodatlarni taqiqlaydi. Oʻrta asrlar sharoitida I. papalarning oʻz dushmanlariga qarshi kurashda eng samarali quroli hisoblanib kelgan."
    },
    {
        "type": "i",
        "name": "Investitura",
        "info": " (lot.investio – kiyintirmoq, bezamoq) – 1) Dunyoviy I. – vassalga oʻz feodiga egalik qilishga kirishishni anglatuvchi ramziy marosim. Bu ramziy marosimda berilgan mulkka egalik qilish ma’nosini beruvchi uzuk, hassa, qoʻlqop, bayroq, bir hovuch tuproq va hatto somon bogʻlami kabilar berilgan. Bu oʻziga xos vassallik ma’nosini anglatuvchi holat edi, ya’ni vassal oʻz mulkiga egalik qilishini uning senori tasdiqlab bergan; 2) Cherkov I.si – yepiskop yoki abbatni oʻz lavozimiga tayinlash va oʻtqazish marosimi. Ikki xil koʻrinishda amalga oshirilgan: diniy hokimiyatni anglatuvchi hassa va uzuk berish hamda dunyoviy hokimiyatni anglatuvchi yer-mulk (cherkov benefitsiysi) va skipert berish. XI asr oxirigacha cherkov I.si amalda dunyoviy hokimiyatga (imperator yoki qirolga) tegishli boʻlgan. XI asr oxiridan bu huquqni berish uchun papalik kurash boshlaydi va uning natijasi sifatida 1122-yilda Vorms konkordati imzolandi."
    },
    {
        "type": "i",
        "name": "Ioannitlar",
        "info": ", gospitalyerlar – salib yurishlari vaqtida Falastinda tashkil topgan diniy-ritsarlik ordeni. Ordenning tamal toshini italyan savdogarlari XI asr oʻrtalarida oʻsha paytlarda musulmonlar qoʻlida boʻlgan Quddus shahrida Materi Bojey Latinskoy monastir qoshida birodarlik gʻaribxonasi (gospital) sifatida qoʻyishgan edi. Gospitalerlar Quddusga kelgan yevropalik savdogarlar va piligrimlarni (ziyoratchilar) turar joy bilan ta’minlagan, kasallarini parvarishlagan. Salibchilar tomonidan Falastin bosib olinishida birodarlik a’zolari ularga mamlakatni yaxshi bilganligi uchun ham qimmatli yordam koʻrsatishgan. Salibchilar muvaffaqiyatidan keyin birodarlik darhol mustaqil faoliyatga oʻtdi va Ayo Ioann Choʻqintiruvchi gospitali nomini oldi. Xuddi shu paytda unga fransuz ritsari Raymun boshchilik qildi, birodarlik boʻlsa (tax.1137-y) diniy-ritsarlik ordeniga – Ayo. Ioann Choʻqintiruvchi Quddus gospitali Ritsarlariga aylandi. 1259-yilda papa Aleksandr IV ordenning kiyimini – keng tutashpanjali (malta) oq xoch tasviri tushirilgan qora jubba va qora kapyushonli plashni rasmiy ravishda tasdiqlab berdi. Orden tepasida buyuk magistr turgan, unga dignitariylardan (buyuk kamondor, marshal, buyuk gospitalyer, kansler, admiral va shu kabilar) iborat kengash yordam bergan. Orden hayotida muhim masalalar ritsar-rohiblarning yigʻilishi boʻlgan bosh kapitulda hal qilingan. Rim papasining farmoyishiga asosan I. papa hokimiyatdan tashqari barcha dunyoviy va cherkov hokimiyatidan daxlsiz deb e’tirof etildi. Berilgan koʻplab tortiqlar tufayli orden Sharq va Yevropa mamlakatlarida: Fransiya, Italiya, Angliya, Germaniya, Kastiliya va Aragonda koʻplab mulklarga ega boʻldi. Orden shaharlarda markaziy maydonlar, savdo rastalari, tegirmon va nonvoyxonalar sohiblari boʻlgan. Orden a’zolari moliyaviy operatsiyalar bilan ham shugʻullangan. Ziyoratchi va salibchilarni Yevropadan Yaqin Sharqqa olib borishdan ham daromad koʻrishgan. Falastindan salibchilar quvilgach, ioannitlar Kiprga oʻrnashib oldi, 1308-yilda Rodos orolini egallab, u yerda oʻz davlatiga asos solishadi. 1522-yilda Sulaymon Buyuk tomonidan uzoq muddat qamalda qolgan ioannitlarning mazkur davlati taslim boʻldi. Sulton ordenga qurollari, xazinasi va oʻz kemalarida orolni tark etishlariga rozilik bildirdi. 1530-yilda orden Malta orolida oʻz davlatiga asos soldi. Shundan boshlab orden ikkinchi nomi – Malta ordeni ham deb atala boshladi. Oroldagi hayot rohib-ritsarlarga gʻayridinlar bilan kurash usullarini oʻzgartirishni taqazo etdi, ular oldingi kuchli otliq qoʻshin oʻrniga flot tashkil etadi, tez orada ushbu flot Oʻrtayer dengizida eng qudratli kuchlardan biriga aylandi. Oroldagi orden davlati Napoleon tomonidan 1798-yilda va inglizlar tomonidan 1800-yilda toʻliq tugatildi. Orden hozir ham faoliyat yuritib, oʻzining dastlabki faoliyati, ya’ni kasallarga gʻamxoʻrlik bilan shugʻullanmoqda."
    },
    {
        "type": "i",
        "name": "Ioaximitlar",
        "info": " – Gʻarbiy Yevropa mamlakatlarida Ioaxim Florskiy ta’limotining izdoshlari boʻlgan radikal-daxriylik harakati vakillari (XIII-XV asrlar). Ularning safida spirituallar, fratichellilar va boshqalar boʻlgan. Katolik cherkovi va inkvizitsiya bu harakat a’zolarini ta’qib qilgan."
    },
    {
        "type": "i",
        "name": "Iobagionlar",
        "info": " – Transilvaniyada feodalga qaram dehqonlar."
    },
    {
        "type": "i",
        "name": "Ispan markasi",
        "info": " – Ispaniyadagi viloyat (Pireney va Ebro daryosi oraligʻida). 785-811-yillarda franklar tomonidan arablar qoʻlidan tortib olindi. Got markasi deb ataluvchi Septimaniya bilan 817-yilda birlashtirildi. Karl Yaltiroqbosh davrida u mustaqil ma’muriy birlikka aylandi."
    },
    {
        "type": "i",
        "name": "Ispaniya",
        "info": " – 1479-yilda Pireney yarim orolida vujudga kelgan qirollik. 1469-yilda Kastiliya qirolining singlisi Izabella va Aragon taxti vorisi Ferdinand oʻrtasida nikoh tuzildi. 1479-yilda Aragon qiroli Xuan II va Kastiliya qiroli Genrix IVning oʻlimidan soʻng sulolaviy nikoh Kastiliya–Aragon uniyasiga olib keldi, bu esa I. qirolligining vujudga kelishiga zamin boʻldi. Bunda birlashish yetarli darajada rasmiy edi. Siyosiy uniya birdaniga bir xildagi qonunchilik, ma’muriy va sud organlariga olib kelmadi. Har bir qirollikda amalda boʻlgan fueros va boshqa imtiyozlar bekor qilinmadi, korteslar birlashmadi. Uning ustiga kastiliyaliklar Aragonda, aragonliklar va katalonliklar Kastiliyada xorijliklar sifatida qarashda davom etdi. Shunga qaramasdan XV asrning 2-yarmidan I. da toifaviy monarxiyadan absolyutizmga oʻtish alomatlari yaqqolroq namoyon boʻla boshladi."
    },
    {
        "type": "i",
        "name": "Italiyan yurishlari",
        "info": " – german imperatorlari va qirollarining harbiy bosqinchilik yurishlari; X asrdan boshlab Italiyani boʻysundirish, imperator unvoniga ega chiqish, Karl Buyuk singari imperiya tashkil qilish, papalik ustidan nazorat oʻrnatish va shu kabilar maqsadida uyushtirilgan. Dastlabki yurishni Otton I 951-952-yillarda boshlab berdi va u Shimoliy Italiya (Lombardiya)ning egallanishi bilan tugadi. Otton I ning ikkinchi yurishi Rimga qaratildi va imperatorlik titulini olish va Muqaddas Rim imperiyasining tashkil topishi (962) bilan tugadi. German qirollarining Rim papalari bilan investitura huquqi uchun kurashi davrida (1075-1122) ayniqsa koʻplab I.Yu. amalga oshrildi. Fridrix I Barbarossaning oʻzi Italiyaga besh marta yurish qildi. I.Yu. Germaniyada koʻp qirollik davrida (1254-1273) ham doimiy takrorlanib turdi. Uzoq tanaffusdan keyin, 1310-yilda Genrix VII Lyuksemburskiy Rim yurishini amalga oshirdi (imperatorlik tojini kiyishga muvaffaq boʻldi); 1327-1330-yillarda Italiyaga yurish qilgan Lyudvig Bavarskiy ham imperator deb e’lon qilingan."
    },
    {
        "type": "i",
        "name": "Iyerarxiya",
        "info": " (yunon.hiyeros – muqaddas va arche – hokimiyat) – 1) xristianlik dinida farishtalarning darajasiga qarab tarkibiy joylashuvi; 2) diniy yoki dunyoviy mansablarning darajasiga qarab tartiblanadigan zinapoyasimon joylashuvi."
    },
    {
        "type": "i",
        "name": "Iyezuitlar",
        "info": " – Ignatiy Loyolo tomonidan tashkil etilgan va 1540-yilda tasdiqlangan katolik rohiblik ordeni (Iesus Jamiyati) a’zolari, orden reformatsiyaga qarshi asosiy qurol sifatida foydalanilgan."
    },
    {
        "type": "i",
        "name": "Ishchilar toʻgʻrisida ordonans",
        "info": " – 1349 yilda Angliya qiroli Eduard III (1327-1377) tomonidan e’lon qilingan huquqiy hujjat. XIV asrning 2-yarmida Angliyada qabul qilingan Ishchilar haqidagi qonunlar turkumining birinchi akti. Bunga asosan, yoshi 12 dan kam boʻlmagan va 60 yoshdan oshmagan erkak va ayollarning barchasi oʻzining oldingi xoʻjayinlari qoʻliga vabo kasali (Qoʻra oʻlat) tarqalishdan oldingi shartlar asosida qaytishlari kerakligi koʻzda tutildi. Agarda, kimning oʻz chek yeri yoki xoʻjayini boʻlmasa, u ham vabo tarqalmasdan oldingi toʻlovlar asosida yollanib ishlashi zarur edi. Agarda kimda-kim bu ordonansni bajarishdan bosh tortsa va uning bu bosh tortishi ikki guvoh tomonidan isbotlansa, u oʻsha zahotiyoq qamoqqa tashlangan. Agar biror kishi qamoqqa olingan kishini ishga olish istagini bildirsagina u hibsdan ozod qilingan. Unda ishlamasdan tilamchilik va oʻgʻirlik qilib yurish taqiqlanadi. Hatto, tilamchilarga sadaqa qilganlarga ham qamoq jazosi beriladi."
    },
    {
        "type": "j",
        "name": "Jakeriya",
        "info": " – oʻrta asrlarda Fransiyada roʻy bergan eng yirik dehqonlar qoʻzgʻalonlaridan biri. 1358-yil mayda Parijning shimolidagi Bove okrugida Yuz yillik urush davrida boshlangan. Zamondoshlari ushbu qoʻzgʻalonni dvoryan boʻlmaganlarning dvoryanlarga qarshi urushi deb atagan. Jak nomi keyinchalik paydo boʻlgan, chunki dvoryanlar oʻz dehqonlarini Jacques bon homme – Sodda jak deb atashgan. Ushbu qoʻzgʻalon uzoq muddat davom etayotgan urush keltirib chiqargan iqtisodiy inqiroz, ogʻir soliqlar, aholining uchdan bir qismidan to yarmigacha qirib yuborgan oʻlat epidemiyasi oqibatlarida kelib chiqqan. Dofin Karlning (Fransiyaning qiroli Ioann II Rahmdil inglizlar qoʻlida asirlikda boʻlgan vaqtida mamlakatni idora qilib turgan) dehqonlarni qal’alarni mustahkamlash va ularni oziq-ovqat bilan ta’minlash majburiyati haqidagi buyrugʻi qoʻzgʻalon koʻtarilishiga turtki boʻlib xizmat qildi. Qoʻzgʻalon butun Shimoliy Fransiyani – Bove, Pikardiya, Il-de-Frans va Shampanni qamrab oldi. Qoʻzgʻalon tarkibi xilma-xil boʻlib, ularning safida dehqonlardan tashqari, qishloq hunarmandlari, mayda savdogarlar va qishloq ruhoniylari boʻlgan. Qoʻzgʻalonchilar alohida dasturga ega boʻlmagan. Ularning umumiy soni taxminan 100 ming nafargacha yetgan. Qoʻzgʻalonga oddiy dehqon Gilom Kal boshchilik qilgan. Qoʻzgʻalonchilar qoʻshini fransuz taxtini egallash uchun Parijga otlangan Navarra qiroli Karl Yovuz boshchiligidagi feodal qoʻshinlari bilan toʻqnash keldi. Son jihatidan ustun boʻlgan qoʻzgʻalonchilarni yengishga koʻzi yetmagan Karl Yovuz ayyorlik bilan (ya’ni ritsarlik qasamini ichadi) muzokaralar uchun huzuriga kelgan Gilomni asirlikka oladi va qatl qildiradi. Boshliqsiz qolgan qoʻzgʻalonchilar qoʻshini magʻlubiyatga uchraydi. Lekin dehqonlarning noroziliklari 1358-yil sentabrgacha davom etgan. Garchi qoʻzgʻalon magʻlubiyatga uchragan boʻlsada, lekin izsiz ketmadi. Qirol Karl V soliq islohotni oʻtkazib, soliq olishni tartibga soldi, soliq oluvchilar ustidan nazorat oʻrnatildi."
    },
    {
        "type": "j",
        "name": "Jandarmeriya",
        "info": " – Fransiyada Karl VII (1422-1466) davrida qirol qoʻshinidagi otliq qoʻshinlar qismi. 1445-yilda qirol muntazam armiya tashkil qilish jarayonida 15 ta ordonans qismlarini (rota) tuzgan. Har bir qismga J. deb ataluvchi 100 ta ogʻir qurollangan otliq zodagonlar (dvoryanlar) kirgan. "
    },
    {
        "type": "j",
        "name": "Jannat akti",
        "info": " yoki Jannat kitobi – 1257-yilda Bolonya shahar kengashi (kommuna) tomonidan qabul qilingan hujjat. Ungacha 1256-yilda Bolonyada feodallar hamma qullarini sotish haqida qaror qabul qilingan edi. Ushbu rasmiy qaror 1257-yilda tantanali tarzda mashhur 15 indikt dekretida e’lon qilindi va zamondoshlari uni J.A. deb atashdi. Bolonya kommunasi hududida qullik va qaramlik bekor qilinganligi uchun ham shu nomni oldi."
    },
    {
        "type": "j",
        "name": "Jentrilar",
        "info": " – XV asrning 2-yarmi – XVII asrlarda Angliyada oʻrta va mayda dvoryanlar boʻlib, ular yangi dvoryanlarning asosiy tarkibiy qismini tashkil qilishgan. J. dvoryanlik unvoni boʻlmagan va pyer va yomenlar oraligʻidagi mavqeni egallagan. Shunga koʻra J. maqomi merosiy boʻlmagan va djentelmencha hayot tarzi kechirishga va oʻz okrugida katta obroʻ uchun asos boʻluvchi yetarli miqdorda yer-mulk sohibi boʻlganlar shu maqomni qoʻlga kiritishlari mumkin boʻlgan. Shuning uchun ham J. safi boyigan dehqonlar va shahar burjuaziyasi hisobiga koʻpayib borgan. "
    },
    {
        "type": "j",
        "name": "Jitiya",
        "info": " – Bolgariya va Serbiyada yirik siyosiy arboblar hayoti yoritilgan yozma manbalar."
    },
    {
        "type": "j",
        "name": "Jonglyor",
        "info": " (lot.joculator – qiziqchi, masxaraboz, ovuntiruvchi) – Fransiyada X asrdan boshlab daydi qoʻshiqchi, musiqachi, aktyor-deklamator, koʻzboylogʻich, sehrgar, xoʻqqavoz, darvoz-akrobat, ayiq va maymun oʻynatuvchi, fablio, qahramonlik qissalari va dostonlarini hikoya qiluvchilar. J.larning koʻpchiligi qobiliyatli shoir-trubadurlar boʻlib, viola yoki arfaga joʻrlik qilgan. J.lar koʻchalarda, shahar maydonlarida, yarmarkalar, cherkov portallarida, qal’alarda (asosan turnirlar, toʻy va tantana kunlarida) chiqishlar qilishgan. XI asrdan boshlab J.lar qal’a va monastirlarda doimiy istiqomat qilib qola boshladilar. J.lar Angliyada, Italiya va Ispaniyada ham boʻlib, bu yerda ularni gistrionlar (xuglar), Germaniyada boʻlsa shpilmanlar deb atashgan. "
    },
    {
        "type": "j",
        "name": "Jupan",
        "info": " – janubiy slavyanlarda bir-necha urugʻ birlashmasi alohida okruglarga boʻlingan. Bunday okruglar jupanlik va ularning boshligʻi J. nomi bilan atalgan."
    },
    {
        "type": "k",
        "name": "Kabalyeros",
        "info": " (suvoriy, ritsar) – rekonkistaning ilk bosqichlarida otliq askarlar, ular oʻz oti va quroli bilan safarbarlikka otlangan. Oʻrta davoryanlar tabaqasini tashkil etgan. Ispaniyada ritsarlarni anglatuvchi atama. Keyinchalik idalgo bilan bir xil ma’noni kasb etgan."
    },
    {
        "type": "k",
        "name": "Kaboshchilar",
        "info": " – Fransiyada Yuz yillik urush davrida aqliy zaif boʻlgan Karl VI davrida avj olib ketgan armanyaklar va burgundlar todasi oʻrtasida urush paytida,  1413-yilda Parijda koʻtarilgan qoʻzgʻalon qatnashchilari. 1413-yilda Parij universiteti va General shtatlar deputatlari islohot oʻtkazishni talab qiluvchi noroziliklaridan keyin 27-aprelda boshlandi. Qoʻzgʻalonchilar shahar ratushasidagi aslahaxonani egallab oldi, qirol saroyini qamal qildi. Qirollik amaldorlarini hibsga olishni, oʻzaro urushlarni toʻxtatishni, soliqlarni kamaytirishni talab qildi. Shahardagi qushxona (qassoblik sexlari) boshliqlari qoʻzgʻalonga rahbarlik qilgan. Ulardan armanyaklarga qarshi kurashda foydalanish uchun burgund gersogi Ioann Qoʻrqmas maxfiy ravishda yollagan edi. Qoʻzgʻalonchilarning asosiy kuchini qassoblar, teri oshlovchilar va moʻynadoʻzlar tashkil qilgan. Ular oʻzlarini yetakchisi boʻlgan qassob Kabosh (Kaboche – kalla) nomi bilan atadi. Uning haqiqiy ismi Simon Lekutelye boʻlgan. K. davlat apparatining yaxshilanishiga, ularning qoʻliga shahar boshqaruvini va Parijning harbiy mudofaasini berishga erishdi. K. qoʻzgʻalonidan badavlat kishilar foydalanib qoldi, ular K. ordonansini qabul qildirishga erishdi. Unda moliyaviy va sud sohalaridagi islohotlar nazarda tutilgan edi, ammo bu islohotlar qashshoq aholi qatlami manfaatiga xizmat qilmas edi. Tez orada qoʻzgʻalonning yanada kengayishidan qoʻrqqan davlatmand kishilar qoʻzgʻalonchilardan yuz oʻgirdi. 1413-yil 6-sentabrda qoʻzgʻalon bostirildi va K. ordonansi bekor qilindi."
    },
    {
        "type": "k",
        "name": "Kafedra",
        "info": " (lot.yunon. oʻrindiq, taxt) – 1) Xristianlik ibodatxonalarida yepiskopga moʻljallangan faxriy oʻrindiq. Yepiskop hokimiyati ramzini anglatgan. Rus tilida K. soʻzidan yeparxiya markaziy sobori – kafedral kelib chiqqan. Yevropa tillarida K. soʻzidan sobor soʻzi kelib chiqqan (ingl. – cathedral, nem. – kathedrale, isp. – catedral kabi). Rimdagi kursining lotincha atalishi boʻlgan cathedra nomidan kelib chiqqan. Bu kursi qadimgi yunonlardagi suyanchiqli klismos kursilariga oʻxshash boʻlib, avval ayollar uchun moʻljallangan. Keyinroq erkaklar, shu jumladan maktab oʻqituvchilari foydalanishgan; 2) Cherkovlar, sinagogalar kabi ibodatxonalarda ruhoniy va’z oʻqiydigan baland joy – tribuna; 3) Oliy ta’lim muassasalarida fakultetning ma’lum bir yoki bir-biriga yaqin bir qancha fanlardan ta’lim berishga ixtisoslashgan asosiy boʻlimi; 4) Maʼruzachi, notiq uchun moʻljallangan joy – minbar."
    },
    {
        "type": "k",
        "name": "Kalam",
        "info": " (lot.calamus – trubka, naycha) – ilk oʻrta asrlarda yozish uchun asbob: qamish poyasidan qiya, uchi oʻtkir tarzda kesish orqali tayyorlangan (eng yaxshi qamish Nil deltasi botqoqzorlarida oʻsgan). Uchi yaxshilab oʻtkirlangan K.lar (keyinchalik ular daraxt navdalaridan tayyorlana boshladi) pergament yoki papirus ustida bir xil qalinlikdagi chiziq qoldirgan. Antik davrlardagi xattotlar uchi turli qalinlikda tarashlangan K.lardan foydalangan, ular orqali turli shriftlarni yozishda foydalangan. Qiya yozuvlar uchun uchi oʻtkir K. ishlatilgan boʻlsa, yunon va lotin harflari uchun uchi qalinroq K.lar ishlatilgan."
    },
    {
        "type": "k",
        "name": "Kalmar uniyasi",
        "info": " – 1397-yilda Shveytsiyaning Kalmar shahrida imzolangan Skandinaviya davlatlarini Daniya qiroli hukmronligi ostida siyosiy jihatdan birlashtirilishi haqidagi shartnomaga asosan tuzilgan davlatlar (Daniya, Norvegiya va Shvetsiya) birlashmasi. Xuddi shu yili uniya tuzishning tashabbuskori boʻlgan Mariya Datskayaning jiyani Erik Pomeranskiyga umumskandinav qiroli sifatida toj kiydirildi. Urush holatida uniya ishtirokchilari yagona davlat sifatida urushga kirgan, lekin davlat mahkamasida mustaqillikni saqlab qolgan. K. u.ni toʻliq shakllantirish samara bermadi. Huquqiy jihatdan uniya Shvetsiyaning undan chiqishi bilan (1523) tugadi. Daniya-Norvegiya uniyasi 1814-yilgacha yashadi, amalda Norvegiya Daniyaning mustamlakasiga aylangan edi. "
    },
    {
        "type": "k",
        "name": "Kalvinizm",
        "info": " – protestantlik oqimlaridan biri boʻlib, asoschisi J.Kalvin hisoblanadi. Dunyoviy asketizmni va cherkovning respublika tuzilmasini targʻib qilgan."
    },
    {
        "type": "k",
        "name": "Kamerariy",
        "info": " – franklar davlatida qirollik xizmatchisi boʻlib, u qirollik gʻaznasi tushumlarini va saroy mulklari saqloviga mas’ul boʻlgan."
    },
    {
        "type": "k",
        "name": "Kamiza",
        "info": " – uzun yengli tunikaga oʻxshash ayollar va erkaklar ichki kiyimi. K.ni ham ichki kiyim, ham koʻylak deb hisoblash mumkin. U polotnodan (qalin gazlama) tikilgan, kamar bilan birga kiyib yurilgan. "
    },
    {
        "type": "k",
        "name": "Kamornik",
        "info": " – oʻrta asr serb davlatida qirol gʻaznasi boshligʻi."
    },
    {
        "type": "k",
        "name": "Kandoma",
        "info": " – VII-X asrlarda Italiyadagi katta oila. K.ga uch avlod qarindoshlar va ozod boʻlmagan kishilar kirgan. K.lar uyga, haydaladigan yerga, uzumzorga, koʻchar va koʻchmas mulkka, shuningdek chorvaga ega boʻlgan."
    },
    {
        "type": "k",
        "name": "Kannibalizm",
        "info": " – antropofagiya, odamxoʻrlik. Salib yurishlari oldidan Yevropadagi ketma ket ocharchilik va hosilsizlik yillari oqibatida ba’zi hududlarda shu kabi holatlar kuzatilganligi keltiriladi. K. soʻzi Kolumbgacha Bagam orollarida yashovchi kaniba elati nomidan kelib chiqqan deb koʻrsatiladi. X.Kolumb sayohatlarida shu hududlarda istiqomat qiluvchi ayrim qabilalar orasida K.ning guvohi boʻlgan."
    },
    {
        "type": "k",
        "name": "Kanonizatsiya",
        "info": " – katolik cherkovida (pravoslavda boʻlgani singari) muqaddaslar (avliyo) qatoriga kiritish. Ilk oʻrta asrlarda K.ning aniq tartibi boʻlmagan. Buyuk Karl kapitulyariylaridan birida (806) yepiskoplar ruxsat bermasdan turib yangi avliyolarga sigʻinish taqiqlangan. X-XI asrlarda K. jarayonida asosiy rolni yepiskoplar oʻynab kelgan. Dastlabki papalar K.si X asr oxirida papa Ioann XV tomonidan amalga oshirilib, avliyolar qatoriga yepiskop Ulrix Augsburgskiy kiritilgan edi. Keyinroq Rim papalari K. masalasida monopol huquqqa ega boʻlib olishdi. 1198-1268-yillarda papalar tomonidan 28, 1268-1431-yillar davomida 11 nafar shaxslar avliyolar safiga kiritilgan. Avliyolar darajasiga koʻtarilganning aksariyati cherkov iyerarxiyasida yuqori mansabda oʻtirgan kishilar (Kenterberi arxiyepiskopi Tomas Beket, yepiskop Tomas Kantelupskiy va boshqalar), rohiblik ordenlari asoschilari va abbatlar (Fransisk Assizskiy, Domi-nik Gusman, Bernar Klervoskiy, Kla-ra Assizskaya kabilar), monarxlar (Lyudovik IX, Eduard Xudojoʻy) boʻlgan. "
    },
    {
        "type": "k",
        "name": "Kanossa",
        "info": " – Shimoliy Italiyada Parma yaqinidagi qal’a. Bu yerda 1077-yilda Rim papasi Grigoriy VII bilan german qiroli Genrix IVning uchrashuvi boʻlgan. Uch qator devor bilan mustahkamlangan qal’a oʻsha paytda papaning tarafdori boʻlgan Toskana markgrafinasi Matildaga tegishli boʻlgan. Shuning uchun papa Grigoriy VIIga ishonchli himoya boʻlib xizmat qilgan. Investitura kurashi davrida papa tomonidan cherkovdan chetlatilgan Genrix IV ushbu interdiktni bekor qildirishni soʻrab K.da boʻlib turgan Grigoriy VII qoshiga keladi. Qator yilnomachilar va Grigoriy VIIning ma’lumoticha, qirol qal’aning ichki devorlari oldida uch kun davomida yalang oyoq va yupun kiyimda (boshqa manbalarda issiq kiyingan va oyogʻida etigi bilan deb keltiriladi) turgan. Shundan soʻng papa qirolni oʻz huzuriga kirishiga ruxsat beradi. Papaning qoshida tiz choʻkkandan keyin uning cherkovdan chetlatilganligi bekor qilinadi. Tarixda bu K.da tiz choʻkish nomi bilan mashhur boʻldi. Ushbu qal’a Genrix IV bilan ziddiyatda yana bir marta foydalanildi. Markgrafina Matilda Genrix IVning gʻazabiga uchrab Veronada qamoqqa tashlangan rafiqasi Yevpraksiyaga (Kiyev knyazi Vsevolod Yaroslavichning qizi) ushbu qal’ada boshpana berdi. Papa Urban II Yevpraksiyaning koʻrsatmalaridan Genrix IVni axloqsizlikda ayblashda foydalandi."
    },
    {
        "type": "k",
        "name": "Kansler",
        "info": " (nem.) – oʻrta asrlar Gʻarbiy Yevropaning bir qator mamlakatlarida feodal davlat boshliqlarining saroylarida odatda kotiblik vazifasini bajaruvchi mansabdor shaxslar. U davlat farmonlarini (aktlarini) tahrir va e’lon qilish, ularga muhr qoʻyish va davlat arxivida saqlashga mas’ul boʻlgan. Odatda bu mansabga diniy shaxslar olingan, chunki davlat hujjatlari lotin tilida yozilgan. Keyinroq K. unvoni ayrim vazirlik mansablari yoki alohida oliy fuqarolik mansabdorlari tomonidan oʻzlashtirib olingan."
    },
    {
        "type": "k",
        "name": "Kantakuzinlar",
        "info": " – XI-XII asrlarda maydonga kelgan taniqli Vizantiya urugʻlaridan (xonadon) biri. Ular komninlar sulolasi tomonidan faol qoʻllab-quvvatlangan. XIV asrga kelganda katta ta’sirga ega boʻldi. Ular Frakiya va Peloponesda katta mulk sohiblari boʻlgan."
    },
    {
        "type": "k",
        "name": "Kanton",
        "info": " – Shveysariyada hududiy-ma’muriy birlik."
    },
    {
        "type": "k",
        "name": "Kapella",
        "info": " (lot.capella – kichik ibodatxona (chasovnya)) – 1) qal’a va saroylardagi uy katolik cherkovi. Oilaviy ibodat yoki alohida ibodat uchun bunyod etilgan; 2) Qoʻshiqchilar xori."
    },
    {
        "type": "k",
        "name": "Kapellan",
        "info": " – kapelladagi ruhoniy. Katolik cherkovi ruhoniy yordamchisi; harbiy ruhoniy."
    },
    {
        "type": "k",
        "name": "Kapetinglar",
        "info": " – Fransiyadagi karolinglardan soʻng hukmronlik qilgan (987-1328) qirollik sulolasi. 987-yilda farzandsiz karoling qiroli Lyudovik V Yalqov vafotidan keyin Il-de-Frans gersogi Gugo Kapet Reyms shahri yepiskopi Adalberon va uning oʻqimishli kotibi Gerbert (boʻlgʻusi papa Silvestr II) koʻmagida Fransiyaning diniy va dunyoviy senorlari yigʻilishida qirol qilib saylanishga erishdi. Sulola avliyo Martin monastiri homiysi ekanligi va bu yerda avliyoning yopinchigʻi – cappa saqlanganligi tufayli shu nomni olgan. Sulolaning 12 ta vakili hukmronlik qilgan, ular ichida eng mashhurlari: Lyudovik VI Semiz, Filipp II Avgust, Lyudovik VIII, Lyudovik IX Avliyo, Filipp IV Chiroyli. K. domeni XII asr boshigacha Il-de-Frans hududi bilan cheklangan. Dastlabki K. senorlar qudratini sindirish va kuchli qirollik hokimiyatiga ega boʻlgan yagona Fransiyani tuzishni maqsad qilishdi. K. sulolasi hukmronligining oxirida Fransiya hududi anchagina kengaydi: XIV asr boshlarida qirollik domeni Fransiya hududining ¾ qismini qamrab olib, La-Manshdan to Oʻrtayer dengizigacha choʻzilgan edi. "
    },
    {
        "type": "k",
        "name": "Kapitan",
        "info": " (lot.capitaneus – qoʻmondon, bosh) – 1) Oʻrta asrlarda Fransiyada harbiy unvon sifatida vujudga kelgan. Alohida harbiy okrug boshligʻi K. deyilgan. 1558-yildan rotalar komandirlari K. deb nomlana boshlandi; 2) Italiya shahar kommunalaridagi mansabdor shaxs."
    },
    {
        "type": "k",
        "name": "Kapitul",
        "info": " (lot.caput – bosh) – 1) yepiskop huzuridagi diniy shaxslar kengashi yoki kollegiyasi; 2) rohiblik yoki diniy-ritsarlik ordenlari a’zolarining umumiy yigʻilishi."
    },
    {
        "type": "k",
        "name": "Kapitulyariy",
        "info": " (lot.capitula – bob) – karolinglar sulolasi hukmdorlari chiqargan qonunlar, farmonlar, farmoyishlar (buyruqlar). Lotin tilida tuzilgan va kichik bob va paragraflarga taqsimlangan. K.lar tuzish XI asr oxirigacha davom etgan. K. matni qirol tomonidan oliy mansabdor shaxslarning yigʻilishida e’lon qilingan. K.lar oʻzida rasmiy, ya’ni davlat va shaxsiy, ya’ni votchina huquqlari jihatlarini birlashtirgan. Ularda xoʻjalik, siyosiy institutlar, ijtimoiy tuzum, egallangan hududlar boshqaruvi haqidagi kabi koʻplab turli mazmundagi ma’lumotlarni aks ettirgan. K.larning haqiqiy nusxasi yetib kelmagan, toʻplamlarda aks etgan nusxalar yetib kelgan."
    },
    {
        "type": "k",
        "name": "Kapisha",
        "info": " (slavyan. tasvir, sanam) – xristianlikkacha qadimgi slavyanlarda butlari oʻrnatilgan diniy joy, butparastlar ibodatxonasi vazifasini bajargan. Lekin sharqiy slavyanlar orasida na yozma va na arxeologiya manbalarda K. bilan bogʻliq joylar qayd etilmagan. "
    },
    {
        "type": "k",
        "name": "Kapnikon",
        "info": " – Vizantiyada saroy soligʻi, hatto yersiz dehqonlardan ham undirilgan."
    },
    {
        "type": "k",
        "name": "Karakka",
        "info": " – XIII-XVI asrlardagi katta savdo va harbiy kemalar. Suv sigʻimi hajmi 2000 tonnagacha (koʻpincha 800-850 t) boʻlgan. Uchtagacha palubaga ega boʻlgan ushbu kemalar asosan uzoq ummonda suzishda foydalanilgan. Harakatlar ogʻir boʻlgan ushbu kemalar, tezkorlik bobida ham maqtana olmas edi. Harbiy K.lar bortida koʻplab zambaraklar hamda eshkakli jang va desant tushirish uchun dengiz piyoda otryadiga ega boʻlgan. Ushbu kemalar genuyaliklar tomonidan yaratilgan."
    },
    {
        "type": "k",
        "name": "Karavella",
        "info": " – XIII-XVII asrlarda foydalanilgan uch-toʻrt machtali bir palubali kema. Chidamliligi, tezkorligi va harakatchanligi bilan ajralib turgan. XV asrgacha suv sigʻimi hajmi 20 tonna boʻlgan. Ushbu tipdagi kemalardan avval italyanlar, soʻngra ispan va portugallar (asosan uzoq ekspeditsiyalar maqsadida) foydalanganlar. M: Xristofor Kolumb dastlabki ekspeditsiyasida uchta K. suzgan. Oʻrtacha 22 km soat tezlik bilan harakat qilgan."
    },
    {
        "type": "k",
        "name": "Kardinallar",
        "info": " (lot.cardinals – asosiy) – katolik cherkovi iyerarxiyasida papadan keyingi ikkinchi darajadagi mansab. Ushbu mansab VI asrdan boshlab joriy qilingan. Bu paytda asosan e’tiqod ishi bilan mashgʻul boʻlgan papalar Rimga yaqin boʻlgan yettita shaharga yepiskop sifatida K.ni yuborish amaliyoti qoʻllay boshlaydi. Shu tariqa K.-yepiskoplar paydo boʻladi. Vaqtlar oʻtishi bilan papalar ham e’tiqod ishida, ham ma’muriy ishlarida yordamchi sifatida Rim presviterlari va dyakonlarini jalb qila boshladi. Bular katolik ruhoniylar iyerarxiyasida mahalliy yepiskoplar, presviter va dyakonlardan yuqori turgan. Asta-sekinlik bilan K. papa atrofidagi asosiy shaxsga aylanib borib, papalar bilan birga katolik cherkovining barcha jabhalarini boshqara boshladi. Agar avval boshda K. faqatgina italyanlardan olingan boʻlsa, papa Lev IX davridan boshlab ularning safiga xorijliklar ham olina boshlandi. 1059-yilda papa Nikolay II yangi papani saylash tartibini oʻrnatdi, unga koʻra papa K.-yepiskoplar (keyinroq ularning kollegiyasiga K.-presviterlar va kardinal-dyakonlar qoʻshildi). K. lavozimi oʻrta asrlar davridan boshlab to hozirgi kungacha faqatgina Rim papalari tomonidan tayinlangan. "
    },
    {
        "type": "k",
        "name": "Karmeliylar",
        "info": " – Falastindagi Karmel togʻidagi rohiblik jamoasida 1155-yilda kalabriyalik Bertold tomonidan asos solingan rohiblik ordeni. Yaqin Sharqda salib yurishlari muvaffaqiyatsizlikka uchragach, taxminan 1240-yillarda Yevropaga koʻchib oʻtadi. 1247-yilda K. ordeni nizomi rasmiy ravishda papa Innokentiy IV tomonidan tasdiqlangan va ular qashshoqlik ordeni maqomini olgan. 1452-yildan orden tarkibida alohida ayollar ordeni tashkil etiladi. Oʻsha paytda papa Nikolay V ning qaroriga asosan oʻz nizomiga ega boʻlmagan va tarqoq holda boʻlgan qator ayollar rohiblik jamoalari K. ayollar ordeniga birlashtirildi. K. mutlaqo qashshoqlikda yashashga qasam ichishgan, lekin ular orasida (boshqa qashshoqlik ordenlarida boʻlgani singari) shu qasamga sodiq boʻlganlar va uni yengillashtirish tarafdorlari oʻrtasida kurash borgan."
    },
    {
        "type": "k",
        "name": "Karolinglar",
        "info": " – franklar davlatidagi qirollik (751-yildan) va imperatorlik (800-yildan) sulolasi. Merovinglar oʻrniga kelgan. X asrga kelganda hukmronlik qilgan. Bu nom sulolaning yirik vakili boʻlgan Buyuk Karl nomidan olingan. K. avval pipinlar nomi bilan atalgan va ushbu urugʻ ripuar (sharqiy) franklarda VI asr oxiri – VII asr boshlarida ta’siri kuchaygan xonadonlardan biri edi. Urugʻning vakili boʻlgan Pipin Landenskiy (Qari) Avstraziyaning qudratli mayordomi darajasigacha erishgan. Uning nevarasi Pipin Geristalskiy 687-yilda barcha raqiblarini magʻlub etib, butun franklar davlatining mayordomiga aylandi. Uning evarasi Karl Martel boʻlsa oʻzining qudrati evaziga sulolaning mavqeyini yanada mustahkamladi. Uning oʻgʻli Pipin Pakana 751-yilda sulolaviy toʻntarish qilib, pipinlarni hukmron sulola deb e’lon qildi va oʻzi ushbu sulolaning birinchi qiroliga aylandi. Sulola Karl Buyuk zamonida oʻz choʻqqisiga erishdi. 800-yilda davlat imperiya, oʻzi boʻlsa imperatorga aylandi. Uning oʻgʻli va vorisi Lyudovik Xudojoʻy 817-yilda oʻzida oliy hokimiyatni saqlagan holda imperiyani oʻgʻillariga taqsimlab berdi. Qator yangi taqsimlanish, oʻzaro urushlardan keyin imperiya 843-yilda Verden shartnomasi asosida rasmiy ravishda Lyudovik Xudojoʻy oʻgʻillari oʻrtasida uchga boʻlib yuborildi. Uning kichik oʻgʻli Karl Yaltiroqbosh Sheld, Maas, Rona daryolari gʻarbidagi yerlarni oldi, bu Gʻarbiy-Franklar davlati boʻlgʻusi Fransiya hududining katta qismini oʻzida birlashtirgan edi. Oʻrtancha oʻgʻil Lyudovik Nemis boʻlsa Reyndan sharqda va Alpdan shimoldagi yerlarda hukmronlik qiladigan boʻldi, bu yerda asosan german lahjalarida soʻzlashuvchi aholi istiqomat qilar edi. Bu qirollik Sharqiy-Franklar qirolligi, keyinroq Germaniya deb atala boshlandi. Imperatorlik tituli katta oʻgʻil Lotarda qoldirildi (keyinchalik imperatorlik tituli K.ning goh fransuz, goh german shahobchalariga oʻtib turgan). "
    },
    {
        "type": "k",
        "name": "Karolinglar uygʻonishi",
        "info": ", Karolinglar renessansi – Buyuk Karl davrida franklar davlatidagi madaniy yuksalish. Ushbu atama XIX asrda tarixshunoslikka kiritilgan. Karlning madaniy siyosati uning umumiy siyosatining bir qismini tashkil qilgan. Uning oʻzi zamonasining ma’rifatparvar kishisi boʻlib, lotin va yunon tillarini oʻrgangan, ziyoli kishilarni qadrlagan, oʻsha paytlarda mavjud barcha fanlarga qiziqqan, xalqqa ta’sir etuvchi kuch sifatida ruhoniylarning ta’lim olishiga gʻamxoʻrlik qilgan. Madaniy sohadagi islohot Injilning turli qaydlarini oʻrganish va ularda yoʻl qoʻyilgan xatolarni toʻgʻirlash ishidan boshlandi. Buning uchun hatto alohida komissiya tashkil etildi. Xuddi shu paytda liturgiya islohoti ham amalga oshirildi, unga koʻra barchaga umumiy boʻlgan rim katolik liturgiyasi joriy qilindi. Benediktchilar nizomi bilan monastirlar qayta tashkil etildi. Karlning madaniy islohoti cherkov bilan ittifoqlikda amalga oshirildi. K.U. ning asosiy gʻoyasi yagona xristian madaniyatini (garchi unda dunyoviy madaniyat unsurlari ham boʻlsada) yaratish boʻlgan. Bu davrda imperiyada savodxonlik markazlari monastirlar boʻlgan. 787-yilda Karl mashhur Fanlar haqida Kapitulyariyni chiqardi, unga koʻra monastir va yepiskopliklar qoshida maktablar tashkil etildi. Unda asosan, din kishilari (ruhoniylar) oʻqitilgan boʻlsada, ba’zan oddiy kishilarga ham ta’lim berilgan. Ruhoniylar uchun ta’lim olish majburiy qilib qoʻyildi. Savodli qirollik ma’muriyati xodimlarini tayyorlash, qirollik oilasi va saroy ahlini oʻqitish uchun saroyda alohida maktablar ta’sis etilgan. Bu davrda madaniyat markazi davlatning amaldagi poytaxti Axendagi Akademiya deb ataluvchi muassasa boʻlgan. Oʻsha paytda Yevropaning eng ziyoli kishilari: Pavel Diakon, Alkuin, Eyngard, Xraban Mavr, Nitard, Godelkalk kabilar shu markazda toʻplangan edi. Asli Nortumbriyalik boʻlgan oʻzini Flakka (rim shoiri Gorasiya Flakka ismiga qiyosan) deb atovchi anglo-sakson Alkuin Akademiyaga boshchilik qilgan. Akademiya ishida Karlning (David) oʻzi, uning tarjimai holi muallif Eyngard, shoir Angilbert (Gomer) va boshqalar ishtirok etgan. Akademiyada tarixga oid 789-yilda Qirollik annallari, Eyngard tomonidan Buyuk Karlning tarjimai holi yozildi. K.U.ning soʻnggi davrida irlandiyalik ziyolilar: Seduliy Skott – yunon tili bilimdoni, shoir va olim hamda Ioann Skot Eriugen – ilohiyot va falsafaga oid asarlar muallifi, mashhurlikka erishdi. Alkuindan estafeta tayoqchasini uning shogirdi Xraban Mavr qabul qilib oldi. Dunyoviy bilimlar olishga ham katta e’tibor qaratildi. Alkuin tomonidan grammatika, ritorika, astronomiyaga oid qator darsliklar yaratildiki, ular bir necha asrlar davomida maktablarda asosiy darslik sifatida oʻqitib kelindi. Arxitekturada Vizantiya uslubidagi inshootlarni qurish avj oldi. Eng mashhur yodgorliklardan biri Axen kapellasi (798-805) bunyod etildi. Undan tashqari kitob miniatyurasi ham rivojlandi (Axen Yevangeliyasi, Ebo Yevangeliyasi, Utrext psaltiri). Buyuk Karl oʻlimidan soʻng ushbu madaniyat ham inqirozga yuz tutib, asosan monastirlarga koʻchdi."
    },
    {
        "type": "k",
        "name": "Karolinlglar minuskuli",
        "info": " – ravon va erkin yoziluvchi oʻrta asr yozuvlaridan biri. III asrdagi dastlabki minuskulning evolyutsiyasi natijasida vujudga kelgan. Ushbu yozuvdagi harflarni bitish oddiyligi bilan ajralib turgan. Harflarning eni va boʻyi deyarli baravar boʻlgan. U kitoblar bilan birga hujjatlarda ham ishlatilgan. IX asrdan boshlab deyarli ikki yuz yil davomida ushbu yozuv Gʻarbiy Yevropada yagona boʻlib keldi. Keyin bu yozuv gotik yozuvi tomonidan siqib chiqarildi, oʻz navbatida oxirgi yozuv tipidan yevropaliklar to kitob bosish ixtiro qilin-gunga qadar foydalanishdi. "
    },
    {
        "type": "k",
        "name": "Kartezianlar",
        "info": " – Bruno Kyolnskiy tomonidan 1084-yilda Grenoblyadan uzoq boʻlmagan hududda tashkil etilgan monastir qoshida vujudga kelgan rohiblik ordeni. Orden oʻz nomini monastir bunyod etilgan Shartrez (lot.Cartusia) degan joy nomidan olgan. Rasmiy ravishda Rim papasi tomonidan 1176-yilda tasdiqlandi. 1234-yilda ayollar K. ordeni tashikl etildi. Orden Gʻarbiy Yevropani 1 va 2 ming yilliklar boʻsagʻasida qamrab olgan asketizm va zohidlik toʻlqinining koʻtarilgan davrida vujudga keldi. Shuning uchun boʻlsa kerak orden a’zolari qattiq tarkidunyochiligi bilan ajralib turgan. Zohidlarning yuqori qatlamlarini jismoniy mehnat orqali quyi qatlam rohiblari boqqan. Vaqtlar oʻtishi bilan orden Yevropadagi kattagina mulklar sohibiga aylandi. Fransiskanlar ordeni kabi ommaviy ordenga aylanmadi."
    },
    {
        "type": "k",
        "name": "Kartulyariy",
        "info": " (lot.charta – yorliq) – qoidaga koʻra asl holatda emas, balki nusxalarda, ba’zan qisqartmalar va qoʻshimchalar (izohlar–interpolyatsiya) bilan yozilgan oʻrta asrlar Gʻarbiy Yevropadagi hujjatlar (yorliqlar, xartiyalar, aktlar va boshqalar) toʻplami. Mazkur hujjat nusxalarida oʻrta asrlarda Yevropadagi cherkov foydasiga yer tortiq qilish, cherkov va dunyoviy yer egalarining mulkiy va shaxsiy munosabatlari huquqiy jihatdan rasmiylashtirilgan. K.lar VII asrdan to XIV asrgacha yirik monastirlarda lotin tilida yaratib borilgan. Keng ma’noda K.lar bu istalgan mazmundagi hujjatlar toʻplamini anglatadi."
    },
    {
        "type": "k",
        "name": "Kasta",
        "info": " (portugal.toza, toza irq, sof nasl) – XVI asrda portugal dengizchilari tomonidan Hindistonning turli alohida guruhli aholisini anglatish uchun ishlatgan termini, bunda irqiy boʻlinish mazmuni tushunilgan. Imtiyozlarning merosiyligi, barqaror alohidalik, oʻz huquq va odatlarini saqlashga boʻlgan qat’iy intilish K. tuzumi va tashkilotiga xos boʻlgan jihatlar hisoblanadi."
    },
    {
        "type": "k",
        "name": "Kastelyan",
        "info": " (lot.castellum – qal’a) – oʻrta asrlar Fransiyasida qal’a egasi, senor. Qirollik K.ni bevosita qirolga boʻysungan va oliy yuridiksiya huquqiga ega boʻlgan. Oʻrta va oliy yuridiksiyaga ega boʻlgan shahar sudyalari ham ba’zan K.lar deb atalgan."
    },
    {
        "type": "k",
        "name": "Kastiliya",
        "info": " – 923-yilda Leon qirolligi hududida vujudga kelgan graflik. XI asr boshlarida Navarra tarkibiga kirgan. 1035-yilda Sancho Buyuk hukmronligi barham topgach, K. qirollik maqomiga ega boʻldi. 1230-yilda Leon bilan K.ning birlashuvi amalga oshdi. K. Rekonkista harakatida muhim rol oʻynadi va uning natijasida Pireney yarim orolida qudratli davlatga aylandi. 1479-yilda K. va Aragonning sulolaviy uniyasi yagona Ispaniya davlati tashkil topishi uchun tamal tosh vazifasini bajarib berdi."
    },
    {
        "type": "k",
        "name": "Kastiyon",
        "info": " – Fransiyaning janubi-gʻarbidagi joy nomi boʻlib, bu yerda Yuz yillik urushning eng oxirgi yirik jangi boʻlib oʻtgan. 80 yoshli Jon Talbot qoʻmondonligidagi ingliz qoʻshini qudratli artilleriyaga ega boʻlgan fransuz qoʻshinining zarbasiga dosh berolmasdan jang maydonidan chekinadi va Bordo devorlari ortiga yashirinadi."
    },
    {
        "type": "k",
        "name": "Katalaun maydoni",
        "info": " (dalasi) – hozirgi Shampan (Shimoli-Sharqiy Fransiya) hududidagi kelt qabilalariga mansub katalavnlar istiqomat qilgan hududdagi tekislik. 451-yil bu yerda tarixdagi eng qonli toʻqnashuvlardan biri boʻlgan xalqlar jangi sodir boʻlib, unda Rim qoʻmondoni Aetsiy rahbarligidagi vestgotlar, burgundlar, franklar, alanlar va boshqalar ittifoqchiligidagi qoʻshin Attila boshiligidagi xunnlar ittifoqi qoʻshini ustidan gʻalabaga erishgan. Ushbu jangdan keyin xunnlarning Gʻarbiy Yevropa ichkarisiga keyingi yurishlari amalda toʻxtatib qolindi."
    },
    {
        "type": "k",
        "name": "Kataloniya",
        "info": " – XII asr boshlarida paydo boʻlgan Barselona grafligining nomi. 1137-yilda K. Aragon bilan uniyaga birlashdi. 1164-yildan boshlab K. graflari graf-qirol tituli bilan Aragon hukmdorlariga aylandi."
    },
    {
        "type": "k",
        "name": "Katarlar",
        "info": " (yunon.katharos – toza, sof) – Fransiyaning janubida va Italiyada XI asrda vujudga kelgan daxriylik oqimi ishtirokchilari. Ta’limoti asosini dualizm tashkil etib, unga koʻra dunyoda ikki xil ibtido: Ezgulik (Xudo) va Yovuzlik (Iblis) boʻlgan. Moddiy dunyo Iblisning ijod mahsuli hisoblanadi. Shundan feodal munosabatlar Yovuzlikning tugʻilishiga tenglashtirilgan. Katolik cherkovini K. shaytoniy deb bilishgan. Shu boisdan katolik cherkovi ruhoniylarini ular daxriylar deb e’lon qilgan. Katolik cherkoviga qarama-qarshi turuvchi oʻz tashkilotini tuzgan. Barcha K. e’tiqodli va barkamollarga boʻlingan. Barkamollarning kam sonlilari qattiq tartibli tarki dunyochilikda hayot kechirgan va aynan shular sektaga rahbarlik qiluvchi toʻrt pagʻonali iyerarxik darajadagi rahbarlar shakllantirilgan. Bu ta’limotga hunarmandlar, savdogarlar va dehqonlar ergashgan. Shuningdek, qirollik hokimiyatga qarshi boʻlgan Fransiyaning janubidagi feodallar ham qoʻshilgan. Albigoychilar urushlari davrida K. harakatiga ham sezilarli zarba berildi. 1215-yilda boʻlib oʻtgan IV Lateran soborida K.ni ta’qib etish haqida qaror qabul qilindi. XIV-XV asrlarda ham maxfiy ravishda K. faoliyat olib borgan boʻlsada, lekin keyinchalik ularning barcha a’zolari toʻligʻicha yoʻq qilingan."
    },
    {
        "type": "k",
        "name": "Katolik",
        "info": ", katolik cherkovi (yunon. katholikos – umumiy, dunyoviy) – soʻnggi antik davrlarda shakllangan va oʻrta asrlar davrida oʻz taraqqiyot choqqisiga Gʻarbiy Yevropada erishgan xristian dinidagi masxab (Rim katolik) va uning tashkiloti. Ushbu xristian dini masxabiga Rim papasi boshchilik qilgan. K.Ch. atamasi xristian yetakchilari tomonidan II-III asrlarda Rim imperiyasining butun hududida tarqalib ketgan xristian jamoalarining (cherkovlarining) tashkiliy strukturasini, diniy birligini, rasm-rusumlarini anglatish uchun qoʻllanilgan. Vaqtlar oʻtishi bilan (ayniqsa 1054-yilda xristian cherkovining ikkiga boʻlinishidan keyin) K.Ch. nomi faqatgina gʻarbiy cherkovni anglatish uchun qoʻllanila boshlagan, garchi pravoslav cherkovi ham oʻzini dunyoviy cherkov deb hisoblasa ham. 756-yildan boshlab K.Ch.ning bosh rahbari boʻlgan Rim papasi Vatikanda dunyoviy davlat egalariga aylandi. Diniy ta’limotdagi K. Ch.ning asosiy oʻziga xosligi bu – e’tiqod ramziga filiokvaning va a’rof, mahshargoh haqidagi (cherkov boʻlingach) diniy aqidalarning qoʻshilishi boʻlgan. Xristian dinining har ikki cherkovida asosiy va bosh ibodati (e’tiqodi) liturgiya hisoblanadi. Lekin ular oʻrtasida ayrim tafovutlar ham bor. K.Ch. ham yetti maxfiy marosimlarni ado etishni tan oladi. Lekin ularni amalga oshirishda ba’zi farqlar bor. M: ular suv (sepish) bilan choʻqinsalar, pravoslavlar – suvga choʻmilib choʻqinadilar. K.Ch. Deve Mariyaga sigʻinishga koʻproq e’tibor qaratiladi va barcha katolik ruhoniylari selibatga (XI asr) amal qiladilar. Faqatgina K.Ch.da rohiblar rohiblik ordenlariga birlashgan. K.Ch.da mansab darajasiga koʻra ikkinchi oʻrinda turuvchi kardinal lavozimi pravoslavda yoʻq. Oʻrta asrlar davrida K.Ch.da yagona ibodat tili lotin tili hisoblangan."
    },
    {
        "type": "k",
        "name": "Katta fransuz yilnomasi",
        "info": " – Sen Deni yilnomasi nomi bilan atalib, fransuz monarxiyasi tashkil topgandan XV asr oʻrtalariga qadar boʻlgan tarixini yoritib beradi. 1285-yilgacha boʻlgan qismi lotin tilida yozilgan va 1274-yildan boshlab kam xollarda fransuz tilidan foydalanilgan. 1340-yilgacha lotin va fransuz tillaridan parallel ravishda foydalanib kelingan. Keyinchalik yilnoma toʻliq fransuz tilida yozilgan. 1476-yilda yilnomaning birinchi nashri amalga oshirilgan"
    },
    {
        "type": "k",
        "name": "Kaula",
        "info": ", fe’lon, riza – rohiblar va ruhoniylarning ustki kiyimi (plash). Oʻrtasida ochiq joyi boʻlgan aylanasimon koʻrinishda boʻlgan. XII asrda odatda toʻq koʻk yoki qizil rangda boʻlgan."
    },
    {
        "type": "k",
        "name": "Kavadong jangi",
        "info": " (718-y) – musulmonlar yurishlaridan keyin Pireney yarim orolida xristianlar qoʻlga kiritgan ilk gʻalaba. Asturiyaning birinchi qiroli Pelayo Ummaviylar xalifaligi qoʻshini ustidan gʻalabaga erishadi. "
    },
    {
        "type": "k",
        "name": "Kayzer",
        "info": " (nem.Kaiser, lot.Caesar-sezar) – Muqaddas Rim imperiyasi (962-1806) va Germaniya imperiyasi (1871-1918) imperatorlari tituli."
    },
    {
        "type": "k",
        "name": "Kashtelyan",
        "info": " (polyak. qal’a) – oʻrta asrlar Polsha va Buyuk Litva kanyazligida unvon. Polshada bu XIII asrda paydo boʻlgan. Dastlab u qal’ani boshqargan va ba’zi sud vakolatlariga ega boʻlgan, ammo XIV asr boshlariga kelib oʻz ta’sirini deyarli yoʻqotgan. Litva Buyuk knyazligida K. mansabi 1413-yilda markazi Vilna va Troki boʻlgan yangi voevodaliklar tashkil etilishi bilan joriy etilgan.ʻ"
    },
    {
        "type": "k",
        "name": "Kerllar, kyorllar",
        "info": " – ilk oʻrta asrlarda anglosakson jamiyatida jamoaning oddiy erkin dehqonlari. K. koʻpincha yirik yer boʻlagi boʻlgan gaydaga egalik qiluvchi katta oila boʻlib yashaganlar. IX-XI asrlarda ularning asosiy qismi feodalga qaram dehqonlarga aylandi. Ularning yuqori qatlamlari orasidan mayda feodallar tarkibi safiga qoʻshilganlar chiqqan. XI asrga kelib kerl atamasi muomaladan chiqib ketdi. "
    },
    {
        "type": "k",
        "name": "Kersi kapitulyariysi",
        "info": " – 877-yilda Gʻarbiy-Frank qiroli Karl II Yaltiroqbosh tomonidan qabul qilingan farmon, unda graf titulining merosiyligi belgilab qoʻyilgan. Kersi shahrida chiqarilganligi uchun ham shu nom bilan atalgan. Ushbu kapitulyariy IX asr oxiriga kelib frank jamiyatida real faktga aylangan graflarning siyosiy mustaqilligini huquqiy jihatdan mustahkamlab berdi. "
    },
    {
        "type": "k",
        "name": "Kimvallar",
        "info": " – oʻrta asrlardagi turli-tuman musiqiy asboblar (likopchalar, qoʻngʻiroqchalar va boshqalar). "
    },
    {
        "type": "k",
        "name": "Kipr qirolligi",
        "info": " – 1192-yilda Kipr orolida salibchilar tomonidan asos solingan davlat. Davlatda hokimiyat 1489-yilgacha luzinyanlar feodal urugʻi qoʻlida boʻlgan."
    },
    {
        "type": "k",
        "name": "Klarendon qarorlari",
        "info": " – Angliya qiroli Genrix II Plantagenet tomonidan 1164-yilda qabul qilingan 16 moddadan iborat Klerendon konstitutsiyasi. Uning asosiy mazmuni qirol hokimiyati foydasiga katolik cherkovi vakolatlarini cheklashdan iborat boʻlgan (cherkov sudlarining kompetensiyasini cheklash va ularni qirol hokimiyatiga boʻysindirish; qirolning ruxsatisiz yepiskoplarga Angliyadan tashqariga chiqmaslik; dunyoviy sud tomonidan diniy shaxslarning sud qilinishi; papaga appellyatsiya qilmaslik kabilar). K.Q. Angliyaning bosh arxiyepiskopi Tomas Beket tomonidan tanqid qilindi. Rim papasi Aleksandr III ham ushbu qarorlarni tan olishdan voz kechdi. Natijada Beket Angliyadan qochishga majbur boʻldi, shundan keyin 1164-yil oxirida qarorlar rasman qabul qilindi. 1170-yilda Beket qirol harbiylari tomonidan oʻldirildi. Natijada Genrix II cherkovdan badargʻa qilinish xavfida qoldi. Shuning uchun u vaqtinchalik K.Q.ni bekor qildi. 1176-yilda yangi tahrirdagi K.Q.ni qabul qildi. Unda cherkov sudlari kompetensiyasini cheklash bekor qilindi."
    },
    {
        "type": "k",
        "name": "Klermon sobori",
        "info": " – Fransiyaning markaziy qismidagi Klermon shahrida Rim papasi Urban II tomonidan 1095-yil 18-noyabrda cherkovning ma’muriy va siyosiy masalalari muhokamasi uchun chaqirilgan katolik cherkovi yigʻini. Unda ruhoniylar vakillari, fransuz ritsarlari va mansabdorlari ishtirok etgan. K.S. yakunlangach 27-noyabr kuni Urban II gʻayridinlar qoʻlidan xudo qabrini qutqarish uchun salib yurishini uyushtirishga chaqirdi. Shu boisdan ham katolik cherkovi soborlari tarixida K.S. juda mashhur hisoblanadi."
    },
    {
        "type": "k",
        "name": "Klir",
        "info": " (yunon.kleros – qism, egalik, meros, chek) – barcha cherkov xizmatchilarini umumiy tarzda anglatuvchi atama. Tor ma’noda bir cherkov prixodidagi ruhoniylar va cherkov xizmatchilarini anglatadi."
    },
    {
        "type": "k",
        "name": "Kluatr",
        "info": " – galereya bilan oʻrab olingan monastir saroyi."
    },
    {
        "type": "k",
        "name": "Klyuniychilik",
        "info": " – markazi Burgundiyadagi Klyuniy abbatligi boʻlgan rohiblik hayoti va cherkovni isloh qilish harakati. Ushbu harakatning rohiblik hayotidagi asosiy talabi bu – Benedikt Nursiyskiy nizomiga; liturgiyani uzoq va tantanavor amalga oshirishga alohida e’tibor qaratish; ibodat tartiblariga qattiq rioya qilish boʻlgan. Harakat yetakchilari simoniyani muhokama qilgan, ruhoniylarning selibatga qattiq rioya qilishini talab qilishgan, amalda monastirlarni dunyoviy senorlar va yepiskoplardan ozod qilishga erishgan. Ushbu harakat jarayonida monastirlarning klyuniy kongregatsiyasi amalga oshirildi. U Klyuni abbati boshchiligida juda qattiq markazlashtirildi. Isloh qilingan monastirlar aynan unga boʻysunish haqida qasamyod qilishgan, barcha monastirlar kongregatsiyasining abbati hisoblangan. Kunlik ishlar bilan shugʻullanish uchun Klyuni abbatining oʻzi shaxsan monastirlarga vakillarni tayinlagan. Agar X asr boshlarida 30 ga yaqin klyuniy monastirlari boʻlsa, XII asrning 1-yarmida ularning soni mingdan oshib ketdi. Amalda monarxik boshqaruv asosida qattiq markazlashtirilgan, dunyoviy va mahalliy diniy hokimiyatga boʻysinmagan klyuni kongregatsiyasi papalikning qoʻlida uning cherkov ustidan hokimiyatini mustahkamlash va dunyoviy hokimiyatdan mustaqil boʻlish uchun kurashida muhim qurolga aylandi."
    },
    {
        "type": "k",
        "name": "Kmetlar",
        "info": " – bir qator slavyan xalqlarida turli mazmunda qoʻllaniluvchi atama. M: Bolgariya va Serbiyada – qishloq oqsoqollari, Bosniya va Chexiyada – ba’zan mansabni, ba’zan dehqonlarning alohida qatlamini anglatish uchun qoʻllanilgan, Polsha va Xorvatiyada – qaram dehqonlar toifasidan biri.  "
    },
    {
        "type": "k",
        "name": "Knyaz",
        "info": " – 1) qadimgi Rusda askarlar boshligʻi, viloyat hokimi. Keyinchalik feodal tarqoqlik natijasida paydo boʻlgan rus davlatlari hukmdorlari; 2) IX-XVIII asrlarda slavyan va boshqa xalqlarda feodal monarxiya davlati (K.lik) yoki siyosiy tuzilmalarning (udel K.lik) boshligʻi. Keyinchalik Garbiy va Janubiy Yevropada shahzoda (prins) yoki gersogga tenglashtirilgan oliy dvoryanlik unvoni. Markaziy Yevropada (Muqaddas Rim Imperiyasida) bu unvon fyurst, Shimoliy Yevropada konung tarzida nomlangan."
    },
    {
        "type": "k",
        "name": "Kodeks",
        "info": " (lot.codex – kitob) – dastlab pergamentdan (VI asrdan), soʻnggi oʻrta asrlardan boshlab qogʻozdan tayyorlangan oʻrta asrlardagi kitoblarning asosiy shakli. Yozish materiali bo’lmish papirus tezda muomladan chiqib ketmagan. Ilk oʻrta asrlarda uni Misrdan keltirishgan, X asrda Sitsiliyada ishlab chiqarishi yoʻlga qoʻyilgan. Lekin asosan papirus kitoblar uchun emas, papa kuriyasi hujjatlari uchun qoʻllanilgan (XV asr boshlarigacha). Alp togʻlaridan shimolda joylashgan mamlakatlarda papirusning oʻrniga pergamentdan foydalanishgan va XIII asrgacha pergament asosiy yozuv materiali oʻrnini bosib kelgan. XIII asrdan boshlab siyohdan yozishda foydalanila boshladi. Siyohlar odatda dub yongʻoqlari sharbatidan tayyorlangan boʻlib, undagi yozilgan yozuvlarni oʻchirishning deyarli imkoni boʻlmagan. Lekin pergamentning qimmatligi tufayli K.lar oʻchirilgan va qaytadan yozilgan. Yozishda shuningdek rangli siyohlardan ham foydalangan. Qizil boʻyoqlar bilan bobning kirish yoki xulosa soʻzlari yozilgan. XII asrdan boshlab ismi va otasi ismining bosh harflari, yoki boblarning birinchi bosh harfini yozishda qizil, yashil va moviy rangdagi boʻyoqlardan foydalangan (oʻrta asrlarda yorqin rangdagi boʻyoqlardan foydalanishni yaxshi koʻrganlar). XIII asrgacha kitoblar asosan monastirlarda koʻchirilgan va shu yerda saqlangan. Keyinroq kitoblar qirollar va yirik feodallar saroylarida saqlana boshlandi. M: qirollik qasri boʻlgan Luvrda mingga yaqin kitob saqlangan. Aholining katta qismi uchun (savodsiz va kambagʻallarga) kitobga ega boʻlishning imkoni deyarli boʻlmagan, chunki kitoblar qimmatbaho tarzda bezatilgan. Faqat ibodat vaqtlarida bunday aholi qatlamlari kitoblarni koʻrish imkoniga ega boʻlgan."
    },
    {
        "type": "k",
        "name": "Kodja",
        "info": " – Adriatika dengizi sohillarida joylashgan baliqchilar bandargohi. Unda asosan Venetsiyadan koʻchib kelgan kishilar istiqomat qilishgan. Uning yaqinida 1380-yil 21-iyunda Toʻrtinchi Venetsiya–Genuya urushining yirik jangi boʻlib oʻtgan. Genuyaning magʻlub boʻlishi natijasida hududda venetsiyaliklar hukmronlik qila boshlagan. "
    },
    {
        "type": "k",
        "name": "Kollegiya",
        "info": " (lot.collegium – birodarlik, hamjamiyat) – 1) XII asr oxiri Parijda gospitallar qoshida kambagʻal oʻquvchilar uchun tashkil etilgan yotoqxona koʻrinishidagi xayriya muassasasi. Bu yerda asosan u yoki bu viloyatdan kelgan shkolyarlar istiqomat qilgan. Ushbu muassasalar boy kishilarning, qirollarning, shaharlarning va shu kabilarning xayriya mablagʻlari hisobiga tashkil etilgan; 2) Talabalar uchun oʻquv muassasasi va yotoqxona. Birinchi shunday K. (Sarbonna) 1257-1258-yillarda fransuz qiroli Lyudovik IXning kapellani boʻlgan Rober de Sarbon tomonidan Parij universitetining ilohiyot fakultetida tahsil oluvchi 16 nafar kambagʻal talabalar uchun (har bir millatdan 4 nafardan) tashkil etilgan. Bu K.da talabalarga kursi, turar joy berilishi bilan birga, ularning dars xonasi vazifasini bajargan (magistrlar bu yerda ilohiyotni oʻrganishgan, dars berish ham K.ning oʻzida amal-ga oshirilgan. Vaqtlar oʻtishi bilan K.larga toʻlov hisobiga oʻziga toʻq talabalarni ham qabul qila boshlagan). Rohiblik ordenlari tomonidan ham oʻrta asrlarda K.lar tashkil etilgan. Avval boshda K.larda oʻqish tizimida universitetnikidan andoza olingan, keyinchalik oʻz kurslarini yaratgan. XV asr oʻrtalariga kelganda K.lar universitetlarga nisbatan mashhurroq darajaga erishgan. K.lar ayniqsa Angliyada (XIII asrdan boshlab) taraqqiy qilgan. Oksford va Kembridj universitetlarida tashkil etilgan K.lar (kollejlar) tipi an’anaviy koʻrinishda hozirgacha saqlanib qolmoqda."
    },
    {
        "type": "k",
        "name": "Kolonat",
        "info": " (lot.colonatus, colonus – ziroatkor) – bevosita ishlab chiqaruvchi va yirik yer egasi oʻrtasidagi ishlab chiqarish munosabatlarining alohida shakli boʻlib, soʻnggi Rim imperiyasi davrida keng tarqalgan. U qulchilik xoʻjaligining inqirozi va qulchilik mehnatining iqtisodiy samarasizligi natijasida paydo boʻlgan. K. feodal qaramlikka oʻtish shaklidan biri hisoblangan. Huquqiy holatiga koʻra kolon garchi qulga yaqin tursada, ammo oʻz shaxsiy xoʻjaligiga egaligi va hosil ulushidan yer ijarasi toʻlovini berishi jihatidan feodal qaram dehqonga yaqin turgan. Dastlab K. qulchilik munosabatlarining koʻrinishlaridan biri boʻlgan. IV-V asrlarda kolonlar kelib chiqishi, huquqiy va ijtimoiy ahvoli turli xil boʻlgan qishloq aholisining qaram guruhiga aylangan."
    },
    {
        "type": "k",
        "name": "Komita",
        "info": " – ilk bolgar podsholigi davrida ma’muriy hududlar boʻlib, ularni boshqarish uchun podsho hokimlar tayinlagan."
    },
    {
        "type": "k",
        "name": "Komitetlar",
        "info": " – VI asrda Vizantiyada armiya harbiy qismlaridan birining nomi."
    },
    {
        "type": "k",
        "name": "Kommendatsiya",
        "info": " (lot.commendare – tavsiya qilmoq, tayinlamoq) – Gʻarbiy Yevropada ilk oʻrta asrlarda nisbatan badavlat boʻlgan kishining homiyligi ostiga oʻtish. Uning ikkita asosiy turi boʻlgan: 1) vassalning oʻz senorining hokimiyatini tan olish haqidagi akt, buning uchun qasamyod qilishlari lozim boʻlgan (vassal shu qasamyod tufayli yer-mulk – benefitsiy yoki feod olgan); bunday K. vassallik munosabatlarini shakllantirgan; 2) xonavayron boʻlgan erkin dehqonlarning yirik yer egasi qaramligiga tushib qolishi. Ojiz kishining kuchli va boy kishining homiyligi ostiga oʻtishi avval yerga nisbatan amalga oshgan, keyinchalik ular shaxsiy qaramlikka tushib qolgan."
    },
    {
        "type": "k",
        "name": "Kommuna",
        "info": " (shahar) (umumiy) – oʻrta asrlarda oʻz-oʻzini boshqaruvchi shahar. Shahar–respublika."
    },
    {
        "type": "k",
        "name": "Kommuna uchun kurashlar",
        "info": " huquqi uchun kurashlar – Gʻarbiy Yevropada X-XIII asrlarda shaharliklarning senorlarga qarshi oʻz-oʻzini boshqarish va erkinlik uchun kurashlari. Avval boshda shaharliklar feodal zulmlarni cheklash va soliqlarni qisqartirishni talab qilib chiqishgan. Keyinroq siyosiy vazifa – shaharning oʻz-oʻzini boshqarish uchun kurashga aylandi. Kurashlar feodal tizimga qarshi emas, u yoki bu shahar senorlariga qarshi olib borildi. Janubiy Fransiya shaharliklari ortiqcha qon toʻkishlarsiz kommuna huquqini qoʻlga kiritgan (IX-XII-asrlar). Shimoliy Fransiya shaharlari (Amyen, Lan, Bove, Suasson va boshqalar) va Flandriya (Gent, Bryugge, Lill) asosan qurolli kurash yoʻli bilan shu huquqni qoʻlga kiritganlar. Bunday huquqni qoʻlga kiritgan shaharlar rentadan va senor majburiyatlaridan xalos boʻlishgan. Uning oʻrniga senorga katta boʻlmagan summadagi pul rentasini toʻlashgan, urushlar vaqtida shaharliklar oʻz harbiy otryadlarini se’norlariga yordam berishga yuborgan. Ba’zan kommuna huquqlari uchun kurash uzoq davom etgan (mas. Lan shahri oʻzini oʻzi boshqarishi uchun 200 yil davomida kurash olib borgan). Shimoliy va oʻrta Italiya shaharlari (Venetsiya, Genuya, Siyena, Florensiya, Lukka, Ravenna, Bolonya) IX-XII asrlarda K.H.ini qoʻlga kiritgan, XII-XIII asrlarda Germaniyada imperiya shaharlari deb ataluvchi shaharlar paydo boʻldi, ular rasman imperatorga boʻysingan boʻlsada, ammo amalda mustaqil shaharlar hisoblangan (Lyubek, Nyurenberg, Frankfurt na-Mayne va boshqalar)."
    },
    {
        "type": "k",
        "name": "Kommutatsiya",
        "info": " (lot.commutatio – oʻzgarish, tanaffuz) – feodalga qaram dehqonlarning mahsulot va ishlab berish rentasining (majburiyat) pul rentasiga aylanishi. K. pul xoʻjaligi va shaharlarning rivojlanishi, tovar-pul munosabatlarining toʻgʻridan-toʻgʻri qishloqlarga kirib borishi natijasida paydo boʻldi. Oʻz yeridan katta foyda olishni istagan senor dehqonning shu vaqtgacha oʻtab kelgan majburiyatini pul tarzida amalga oshirishga oʻtkaza boshlagan, ilgari shaxsiy qaram dehqonlar tomonidan ishlanadigan domenlar ijaraga berilgan yoki kam yerli yo yersiz dehqonlar tomonidan ishlatilgan. K. jarayoni XII asr oxirida Angliyada boshlangan va XIII asr oxirida Gʻarbiy Yevropaning turli mamlakatlarida faol kechgan. Angliyada XIV-XV asrlarda K. toʻliq qaror topdi. Belgilanadigan pul toʻlovi senor (lord)ning oʻz xohishi bilan belgilangan. Uzoq vaqtlar davomida K. shartli xususiyatni namoyon etib kelgan, ya’ni lord dehqonlardan pul rentasidan tashqari barshina majburiyatini bajarishni ham talab qilib kelgan."
    },
    {
        "type": "k",
        "name": "Komninlar",
        "info": " – 1057-1185-(1059-1081-yillardagi tanaffuslar bilan birga) yillarda Vizantiyada hukmronlik qilgan sulola. Kichik Osiyodagi yirik yer egalariga mansub oiladan kelib chiqqan. K.ning asosiy tayanchini harbiy-feodal qatlamlar va gullab yashnayotgan provinsiya shaharlari tashkil etgan. K. davrida feodal jamiyatning asosiy institutlari shakllanishi yakunlangan. Mahalliy hunarmand va savdogarlarning manfaatlarini hisobga olmagan holda K. italyan savdogarlariga koʻplab imtiyozlarni taqdim etishgan. Vaqtlar oʻtishi bilan italyan savdogarlari nafaqat tashqi, balki ichki savdoda ham muhim nuqtalarni qoʻlga kiritishga erishdilar. Buning natijasida shaharlar inqirozi boshlangan. Dastlabki komnin sulolasi vakillari Aleksey I (1081-1118), Ioann II (1118-1143) va Manuil I (1143-1180) taniqli siyosat va davlat arboblari boʻlishgan. Ular, ayniqsa Aleksey I imperiyani chuqur inqirozdan olib chiqishga erishgan, isyonchi zodagonlarning chiqishlarini bostirgan. Vaqtinchalikka boʻlsada Kichik Osiyodagi sohilboʻyi hududlarini saljuqlardan tortib olishgan, 1 va 2-salib yurishlari ziddiyatlarini ustamonlik bilan qaytarishga muvaffaq boʻlgan. Bu paytga kelib Vizantiya yana xalqaro munosabatlar tizimida yetakchi rol oʻynovchi davlatga aylandi. XII asr oxirgi oʻn yilligida, Manuil I ning vorislari davrida tashqi vaziyat keskinlashib ketdi, mamlakat oʻz e’tiborini mudofaaga qaratishga majbur boʻldi. Uning ustiga davlatni ichki kurashlar qamrab oldi. Ana shunday vaziyatda 1183-yilda taxtga imperator Manuil I ning amaki ukasi Andronik I Komnin (1183-1185) keldi. Uning islohotlar yoʻli bilan mamlakatni inqirozdan chiqarish harakati muvaffaqiyat keltirmadi. 1185-yilda Andronik I gʻazablangan poytaxt aholisi tomonidan ushlab olindi va qiynoqqa solinib oʻldirildi. Taxtga Angellar keldi."
    },
    {
        "type": "k",
        "name": "Kompanonajlar",
        "info": " (frans. – xalfa) – Fransiyadagi xalfalarning maxfiy ittifoqlari. XII-XIII asrlarda paydo boʻlgan, XIV-XVI asrlarda keng tarqalgan. Asosan ustalarga qarshi kurash olib borishgan."
    },
    {
        "type": "k",
        "name": "Kompas",
        "info": " (lot.compasso – oʻlchayman) – turgan joyni aniqlash uchun qoʻllaniladigan moslama. Gʻarbiy Yevropada XII asrgacha paydo boʻlgan. Probkaga biriktirilgan magnit strelka suvda erkin turuvchi idishga joylangan holatda boʻlgan. XIV asrda takomillashtirilgan magnit strelkani avval 16, keyin 32 boʻlmaga boʻlinuvchi qogʻozli doira ustiga joylashtirilgan. K.lar uzoq masofa-larga suzish imkoniyatini yanada oshirgan."
    },
    {
        "type": "k",
        "name": "Kondotyer",
        "info": " (ital.condotta – yollanma harbiy xizmat haqidagi shartnoma) – XIV-XVI asrlarda Italiyada shahar-kommunalari va hukmdorlar xizmatida boʻlgan asosan xorijliklardan tarkib topgan harbiy otryadlar (kompaniya) boshlig’i. Har bir otryad K. atrofida birlashgan, ular oʻz xohishiga koʻra otryadni yigʻib, tarqatib yuborgan, harbiy harakatlar uchun shartnomalar (kondotta) tuzgan, xizmati uchun pul olgan (italyancha soldo – toʻlov) va yollanma askarlarga (soldatlarga) pul toʻlagan. Shunday holatlar boʻlganki, ba’zan K. shaharlarda hokimiyatni qoʻlga kiritib Sinoriyaga asos solishgan."
    },
    {
        "type": "k",
        "name": "Konfederatsiya",
        "info": " (lot. ittifoq, birlashma) – oʻz mustaqilligini saqlab qolgan va ma’lum bir, asosan, tashqi siyosiy va harbiy maqsadlar yoʻlida birlashgan davlatlar ittifoqi. M: Shveytsariya ittifoqi (1291-1798)."
    },
    {
        "type": "k",
        "name": "Konkista",
        "info": " (isp. bosib olmoq, egallamoq) – ispan va portugal konkistadorlari tomonidan Markaziy va Janubiy Amerikaning bosib olinishini anglatuvchi tushuncha. (XV asr oxiri XVI asrlar). Shundan bosib olish tushunchasini anglata boshlagan."
    },
    {
        "type": "k",
        "name": "Konklav",
        "info": " (lot.conclave – yopiq xona, qulflogʻliq) – Rim papasi oʻlimidan bir necha kun oʻtib yangi papani saylash uchun yigʻiladigan kardinallar kengashi (shuningdek bu kengash oʻtkaziladigan inshoot). Ushbu tartibni 1059-yilda Nikolay II oʻrnatgan boʻlib, unga koʻra papani 7 kardinal-yepiskoplardan iborat kollegiya saylagan (qolgan ruhoniylar tabaqalari va dunyoviy kishilar saylashdan mosuvo etilgan). Keyinroq saylovchi kollegiyalar kardinal–presviterlar va kardinal–dyakonlar hisobiga koʻpayib borgan. K.ni oʻtkazish tartibi boʻlsa 1274-yilda papa Grigoriy X tomonidan oʻrnatildi, unga koʻra kardinallar ustidan qulflangan xonada to yangi papani saylamaguncha saqlab turilgan. Bu bilan dunyoviy hukmdorlarning Rim papasi saylanishiining oldini olishga harakat qilishgan."
    },
    {
        "type": "k",
        "name": "Konkordat",
        "info": " (lot.yurakdan kelishuv) – biror-bir davlat hukumatining yoki boshligʻining ushbu davlatda katolik cherkovining huquqiy holati va uning Rim papasi bilan munosabatlari boʻyicha Rim papasi bilan kelishuvi yoki shartnomasi. Vorms (1122), Bolon (1516), Napoleon (1801) K. tarixda mashhur."
    },
    {
        "name": " Konnetabl",
        "info": " (lot.comes stabuli – otxona boshligʻi) – saroy xizmatchisi, franklar davlatida qirollik otxonasi boshligʻi. Kapetinglar davrida 5 ta oliy davlat lavozimidan biriga aylangan. Fransiyada XII asrdan qirolning harbiy maslahatchisiga va qirol ritsarlarining (qirol boʻlmagan vaqtida) boshligʻiga aylangan. XIV asr oxiriga kelganda yagona oliy bosh qoʻmondon va harbiylarni sud qiluvchi bosh tribunalga aylandi. 1627-yilda Rishelye tomonidan mazkur lavozim bekor qilingan. "
    },
    {
        "type": "k",
        "name": "Konsexo",
        "info": " (isp. kengash) – oʻrta asrlar Pireney yarim oroli shaharlarida kengash, yigʻilish: 1) ochiq K. bu yigʻilishga erkin qatnashish istagini koʻrsatuvchi barcha toʻla huquqli shaharliklarning hamja-miyati. XI-XIII asrlarda shaharlar taraqqiyoti K. institutining paydo boʻlishiga va taraqqiyotiga sabab boʻldi. Dastlab K. oʻz senorlari – qirollar, yirik yer egalari va cherkov nazorati ostida boʻlgan. XII asr oxiriga kelganda K. oʻzining erkin yuridiksiya va saylanuvchi hokimiyat organlarini shakllantirish (bu fuero huquqi qilib belgilab qoʻyilgan) huquqini qoʻlga kiritdi. K. mansabdor shaxslarni, birinchi navbatda shahar sudyasini saylaganlar, harbiy mudofaani tashkil etishgan, fuqarolik ishlari boʻyicha sud ishlariga, soliqlar yigʻilishiga, shahar jamoalarining qishloq mulklari ekspluatasiyasiga, shahar va unga yaqin okruglardagi tartiblarga boshchilik qilgan. XIII asrdan ochiq K.lar yigʻilmay qoʻydi; 2) shahar boshqaruviga vakolatli boʻlgan mansabdor shaxslar kengashi. XIII asrdan asosan shahar elitasi vakillari orasidan shakllantirilgan. XIV asrdan qirollik hokimiyatiga borgan sari qaram boʻla boshlagan, qirol shaharlarni boshqarish uchun oʻz vakili boʻlgan korrixidorlarni yuborgan; 3) XIV-XV asrlarga kelganda monarx huzuridagi maslahat organi – Qirollik kengashi K. deb atala boshlagan."
    },
    {
        "type": "k",
        "name": "Konsistoriya",
        "info": " (lot. yigʻilish joyi, kengash) – papa huzuridagi kardinallarning maxsus majlisi."
    },
    {
        "type": "k",
        "name": "Konstans sobori",
        "info": " (1414-1417) – katolik cherkovi butun dunyo cherkovi deb hisoblovchi soborlardan biri. Sobor chaqirilishi va ishining asosiy maqsadi Buyuk ajralish (sxizm)ga chek qoʻyish boʻlgan. Soborning chaqirilishida asosiy rolni imperator Sigizmund oʻynagan. Soborga taklif bullasi Ioann XXIII tomonidan chiqarilgan va u soborda ishtirok etgan yagona papa hisoblanadi. Chunki bu paytga kelib uchta papa bor edi. Yana bir Rim papasi boʻlgan Grigoriy XII oʻzining papalikdan mosuvo etilganligi haqidagi nomani yubordi va oʻziga kardinal unvonini oldi. Avinon papasi boʻlgan Benedikt XIII oʻzini mosuvo qilishdan voz kechdi, shu boisdan sobor qaroriga koʻra cherkovdan chetlashtirildi. U Ispaniyaga qochib, u yerda 1424-yilda vafot etdi. Koʻplab jinoyatlarda aybdor deb topilgan Ioaan XXIII ham chetlashtirildi. Sobor yangi papa sifatida Martin V ni sayladi. Shu bilan Buyuk ajralishga chek qoʻyildi. Soborda Jon Viklef, Yan Gus, Iyeronim Prajskiy daxriylar sifatida e’lon qilindi. Ulardan oxirgi ikkitasi Konstansda gulhanda kuydirildi. Chunki Viklef undan oldin vafot etgan edi. Shu boisdan sobor qaroriga koʻra uning murdasi kovlab olindi va gulhanda kuydirildi."
    },
    {
        "type": "k",
        "name": "Konstans sulhi",
        "info": " (1183-y) – german imperatori Fridrix I Barbarossa va Lombardiya ligasi oʻrtasida imzolangan sulh. Ushbu sulhga koʻra, Lombardiya ligasi tarkibiga kiruvchi italyan shaharlariga mustaqil ravishda konsullarni saylash vakolati berilgan. Saylangan konsullar keyin imperator tasdigʻidan oʻtgan. Imperatorning Italiyaga yurishi vaqtida boʻlsa ushbu shaharlar unga yordamchi qoʻshinlar taqdim etishi va imperator saroyi ta’minotini amalga oshirishi, oʻz navbatida imperator noqulaylik tugʻdirmaslik maqsadida uzoq muddat qolmasligi belgilandi. Amalda K.S. Lombardiya shaharlarining avtonomiyasini rasmiylashtirib berdi."
    },
    {
        "type": "k",
        "name": "Konstantin tuhfasi",
        "info": " – Rim imperatori Konstantin I ning (306-337) oʻsha paytdagi papa Silvestrga yuborgan ediktini oʻzida mujassam etgan soxta hujjat. Haqiqatda gʻarblik ilohiyotchilar tomonidan papalardan birining koʻrsatmasiga asosan (aftidan Nikolay I) VIII asrning oʻrtalarida yaratilgan. Aytilishicha, Konstantin moxov kasallilgi bilan kasallanib qolgach, unga hech bir malham shifo bermaydi. Shunda majusiy kohinlar imperator soʻnggi chora kattaroq bolalar qoni bilan toʻldirilgan jomda choʻmilish lozimligini aytishadi. Lekin shu maqsadda toʻplangan bolalarni imperator oʻz uylariga tarqatib yuboradi. Kechasi u tushida apostollar – Petr va Pavelni koʻrib, ular kasalligiga da’vo topish uchun Rim yepiskopi Silvestrga murojaat qilishni maslahat berishadi. Konstantin Silvestr tomonidan jomda choʻqintiriladi va darhol tuzalib ketadi. Shunga minnatdorlik nuqtai nazaridan imperator Rim papasiga aylangan Silvestrga butun xristian cherkovi, shu jumladan, Antioxiya, Aleksandriya, Konstantinopol, Quddus yepsikoplari ustidan rahbarlikni beradi. Undan tashqari u oʻzi ketgach Rim papasi Rim, Italiya va Gʻarb viloyatlarini olishligini e’lon qilgan. K.T. bevosita Pipin Pakana tomonidan Oʻrta Italiyada joylashgan yerlarning (huquqiy jihatdan Vizantiya imperiyasiga tegishli yerlar) Papa davlatiga tortiq qilishi natijasida paydo boʻldi. Ushbu hujjat mazmunida papalar huquqiy jihatdan IV ars boshlaridan ularga tegishli boʻlgan yerlarning bir qismini qaytarib olganligi aks etgan. Keyinchalik K.T. papalar tomonidan oʻz teokratik hokimiyatini mustahkamlash yoʻlida foydalanildi. XV asrda gumanistlar Nikolay Kuzanskiy va Lorenso Vallalar uning soxtaligini isbotlab berishgan."
    },
    {
        "type": "k",
        "name": "Konstebl",
        "info": " – «buyuk otboqar», oʻrta asrlar Angliyasida oliy saroy mansabi."
    },
    {
        "type": "k",
        "name": "Konsul",
        "info": " – mansabdor shaxs. 1) Biror bir davlatning boshqa bir davlat yoki shahardagi doimiy vakili boʻlib, u shu yerdagi oʻz fuqarolarining iqtisodiy va huquqiy manfaatlarini himoya qilgan; 2) Rim respublikasi davrida qadimgi Rimdagi saylanadigan oliy magistratura. Qadimgi Rim K.lari o’zlarini farqlovchi nishonlarga – fil suyagidan yasalgan tayoqchalarga ega bo’lgan. K. lavozimi kollegial edi, ya'ni bir paytning o’zida ikkita K. bo’lgan. Mil. av. 509-yildan boshlab ular Senat tomonidan bir yilga senturiyat komisiyasiga saylangan. Ikki K.dan iborat kollegiyasi antik an'anaga ko'ra, qirol Tarkviniy Mag'rur quvib yuborilgandan keyin ta’sis etilgan. Bu lavozim Rim qulaganidan 229 yil o'tgach, 705-yilda bekor qilingan."
    },
    {
        "type": "k",
        "name": "Kontado",
        "info": " – oʻrta asrlarda Italiyada shaharlar atrofida (shahar devorlari tashqarisida) joylashgan huquqiy va iqtisodiy jihatdan shaharga boʻysunuvchi qishloq hududini qamrab oluvchi okrug. "
    },
    {
        "type": "k",
        "name": "Komturiy",
        "info": " – tevton ordenida davlat okruglari, ya’ni komturiylar boshligʻi shu nom bilan atalgan."
    },
    {
        "type": "k",
        "name": "Konung",
        "info": " (hind-yevropa.keni–urugʻ) – 1) German qabilalarida harbiy yoʻlboshchi. Dastlabki ma’noda K. taniqli, hurmatli, oliyhimmat, aslzoda kishi ma’nosini anglatgan. K. xalq kengashida taniqli erkaklar orasidan saylab qoʻyilgan. Korneliy Tatsit K.lar koʻproq buyruq bilan emas, ishonch orqali qabiladoshlarini boshqarganligi aytib oʻtadi. Oʻljalarni boʻlib olishda martabasidan foydalangan va qabilasi nomidan xalqaro munosabatlarda ish koʻrgan. Ma’lum bir marosimlarni ado etish funksiyasini bajargan; 2) Ilk oʻrta asrlarda skandinav xalqlarida harbiy yoʻlboshchi, urugʻ aslzodalarining oliy vakili. Norvegiya, Daniya va Shvetsiya qoʻshilgunga qadar K.lar qabilalarni yoki aholi manzillarini boshqargan. Ayrim K.lar harbiy oʻlja hisobiga yashovchi va normannlar (vikinglarning) yurishlarida ishtirok etuvchi drujinalar yoʻlboshchisi boʻlgan. Feodallashuv jarayoni va skandinav davlatlarining shakllanishi jarayonida K.lar qirollarga aylanishgan."
    },
    {
        "type": "k",
        "name": "Kopigold",
        "info": " (lot.copy – kopiya va hold – egalik, mulk) – soʻnggi oʻrta asrlarda Angliyada feodalga qaram boʻlgan dehqonlar qoʻlidagi yerlarning asosiy shakli. XV asrda keng tarqalgan. Yerga egalik qilish uchun dehqonga hujjatning nusxasi taqdim etilgan. Shu boisdan K. nomi bilan atalgan."
    },
    {
        "type": "k",
        "name": "Kopigolderlar",
        "info": " – umrbod yoki merosiy tarzda yerga egalik qiluvchi, villanlarning avlodlari hisoblanuvchi ingliz qaram dehqonlari. Dastlab K.ning yerga egaligi yozma shaklda rasmiylashtirilgan, ushbu hujjatning nusxasi manorial sudga saqlash uchun topshirilgan. Oʻrta asrlarda paydo boʻlgan kopigold huquqiy jihatdan 1925-yilgacha Angliyada saqlanib qoldi."
    },
    {
        "type": "k",
        "name": "Koptlar",
        "info": " (arqon) – yunoncha misrlik (egiptian) soʻzining arabcha transkripsiyadagi kubt soʻzidan kelib chiqqan deb koʻrsatiladi. 641-yilda Misrga yurish qilganda barcha mahalliy aholini shu nom bilan atashgan. Misrning etnodiniy aholi guruhi boʻlib, katta qismi xristianlikka e’tiqod qiladi."
    },
    {
        "type": "k",
        "name": "Kordelerlar",
        "info": " (frans.arqon) – fransiskanlar katolik rohiblik ordenining shahobchasi. Ular jubbalarini arqon bilan bogʻlanganligi uchun ham shu nom bilan atalgan."
    },
    {
        "type": "k",
        "name": "Koronatsiya",
        "info": " – taxtga oʻtirayotgan monarxga tantanali sur’atda toj kiydirish marosimi. "
    },
    {
        "type": "k",
        "name": "Korrexidor",
        "info": " – XIII-XIX asrlarda Ispaniya va uning koloniyalarida markaziy ma’muriyat va sud hokimiyati vakili."
    },
    {
        "type": "k",
        "name": "Korsar",
        "info": " – dengiz bosqinchisi, qaroqchisi. XIV asrlarda Shimoliy Afrikadagi dengiz bosqinchilari K.lar deb atalgan. Keyinroq keng ma’noda qaroqchi soʻzining ma’nodoshi sifatida qoʻllanila boshlandi. Urushlar vaqtida K.lar hukumatning ruxsati bilan dushman savdo kemalarini talash bilan shugʻullanishgan."
    },
    {
        "type": "k",
        "name": "Kortes",
        "info": " (isp. corte – qirollik saroyi) – oʻrta asrlarda Pireney yarim orolidagi xristain davlatlarining umumtoifaviy kengash(lar)i. Gʻarbiy Yevropaning boshqa davlatlaridan ertaroq vujudga keldi. Kastiliyada 1197-yilda ilk bora tilga olingan, 1280-yildan muntazam chaqirila boshlangan. Kataloniya, Aragon, Portugaliya va Navarrada XIII asrdan faoliyat yurita boshlagan. Dastlab ruhoniylar va dvoryanlar vakillaridan iborat kengash boʻlgan. Keyinroq shaharliklar oʻz vakillarini yuborish huquqini Leonda – 1188-yilda, Kataloniyada – 1218-yilda, Kastiliyada – 1250-yilda, Portugaliyada – 1254-yilda, Aragonda – 1274-yilda qoʻlga kiritdi. Kastiliya K.da Rekonkista davrida uchinchi toifaga shaharliklar bilan birga erkin dehqonlar jamoasi vakillari ham kirgan. K.lar boshqa Gʻarbiy Yevropa davlatlardagi shu kabi muassasalarga qaraganda kengroq vakolatlarga ega boʻlganligi bilan ajralib turgan. Chunki Pireney yarim orolida qirollik hokimiyati (1479-yilda yagona Ispan qirolligi vujudga kelgunga qadar) kuchsizroq boʻlgan, K.lar davlat hayotiga oid barcha muhim ishlarni oʻz qoʻliga olgan va hatto hukmdorlarni oʻz nazorati ostida ushlab turgan. Shaharlarning ta’siri kuchayishiga xizmat qilgan. Absolyutizm davrida oʻz ahamiyatini yoʻqota bordi."
    },
    {
        "type": "k",
        "name": "Kotterlar, kottarlar",
        "info": " (ingl. kulba) – oʻrta asrlarda va yangi tarixning ilk davrlarida Angliyada kichik yer boʻlaklariga egalik qilgan qaram dehqon qatlamlaridan biri. Shuningdek ular hunarmandchilik bilan shugʻullanishga majbur boʻlishgan. Ilk marotaba Dahshatli sud kitobida tilga olingan. Bordariylar bilan birga K. lordlarining xoʻjaligida bevosita ishlab bermasdan, ularga oʻzlari yasagan biror hunarmandchilik buyumi bilan obrok toʻlab turganlar. Bunday majburiyatlar toʻla qullik (qaramlik) hisoblanmagan, sababi ular monarxning mansabdor shaxsi nazoratidan chetda boʻlganlar."
    },
    {
        "type": "k",
        "name": "Kredens",
        "info": " (ital.ishonch, ishonish) – 1) Italiya, asosan, Lombardiya shahar-kommunalaridagi kengash. Kengash a’zolari oʻziga toʻq kishilar orasidan saylab olingan boʻlib, ular konsullarga shaharning boshqaruvida yordam berishgan. XII asrning oxirida ular kichik kengash (senat) deb atala boshlandi; 2) XII asr oxiri – XIII asr boshlarida Lombardiya va Toskana shaharlarida zodagonlar va boy savdogarlarga qarshi kurash maqsadida tuzilgan hunarmandlar va mayda savdogarlar (kichik sexlar) ittifoqi."
    },
    {
        "type": "k",
        "name": "Kreml",
        "info": " – qadimgi Rus shaharlaridagi ichki qal’a, ark. "
    },
    {
        "type": "k",
        "name": "Kresi",
        "info": " – Shimoli-Sharqiy Fransiyadagi joy nomi. U yerda Yuz yillik urush davrida (1346-yil 26-avgust) mashhur janglardan biri boʻlib oʻtdi, unda Angliya qiroli Eduard III fransuz qiroli Filipp VI ning qoʻshinini magʻlub etadi. Jangda Fransiya qirolining oʻgʻli Karl II Alansonskiy, Chexiya qiroli Ioann, Flandriya grafi Lui II Naverskiy va 1500 ritsarlar halok boʻldi. Kresi yonidagi jang inglizlarga 1347-yilda Kale shahrini egallash imkoniyatini berdi."
    },
    {
        "type": "k",
        "name": "Kripta",
        "info": " (yunon.krypte – yashirin yerosti yoʻli) – asosan, cherkovlarning yashirin yerosti joylari. Dastlab bu joyga xor joylashtirilgan, keyinchalik undan ruhoniylarni dafn qilish uchun foydalanilgan."
    },
    {
        "type": "k",
        "name": "Krokanlar",
        "info": " – kalamushlar. Fransiyada diniy urushlar davrida turli hududlarda qoʻzgʻalon koʻtargan dehqonlar shu nom bilan ataldi."
    },
    {
        "type": "k",
        "name": "Krona",
        "info": " – XV-XVII asrlarda miqdorida 2,55-3,3 gramm oltin boʻlgan qadimiy oltin tanga. Yevropaning koʻp mamlakatlarida muomilada boʻlgan. "
    },
    {
        "type": "k",
        "name": "Krusada",
        "info": " – Ispaniyadagi soliq boʻlib, koʻproq Salib yurishlari bullasi nomi bilan mashhur boʻlgan. U indulgensiya savdosidan qirollik xazinasiga kelib tushgan va gʻayridinlarga qarshi urushga moʻljallangan."
    },
    {
        "type": "k",
        "name": "Kuatekil",
        "info": " – Amerika hindulariga nisbatan ispanlar tomonidan joriy yetilgan ishlab berish majburiyatlaridan biri."
    },
    {
        "type": "k",
        "name": "Kurfyuristlar",
        "info": " (nem. saylovchi knyaz, kur-saylash, tanlash va fyurist-knyaz) – Muqaddas Rim imperiyasida imperiya knyazlari boʻlib, XIII asrdan ular imperatorni saylash huquqini qoʻlga kiritganlar. Ularning imperatorni saylash huquqi 1356-yildagi Karl IV Oltin bullasi bilan huquqiy jihatdan mustahkamlanib qoʻyilgan. Ularning 3 nafari Mayns, Kyoln va Trir cherkovlari arxiyepiskoplari, 4 nafari dunyoviy hokimiyat vakillari boʻlib, ular Chexiya qiroli, Reyn pfalsgrafi, Saksoniya gersogi va Brandenburg graflari edi. K. toʻliq siyosiy mustaqillikka ega edilar."
    },
    {
        "type": "k",
        "name": "Kurial",
        "info": " (lot.) – Rim imperiyasining soʻnggi davrlarida imperiyaning Italiya va provinsiya shaharlarida shahar kengashi a’zosi. Ular shahar aholisining oliy qatlamini tashkil qilgan hamda shahar xoʻjaligining xarajatlarini nazorat qilgan, davlat soliqlari tushumlarining nazoratini olib borish bilan birga, kamomatni oʻz mablagʻlari hisobiga qoplaganlar."
    },
    {
        "type": "k",
        "name": "Kuriya",
        "info": " (lot. yigʻilish joyi) – 1) yaqin maslahatchilar va oliy mansabdor shaxslardan tarkib topgan qirollar yoki papalar huzuridagi oliy maslahat organi; 2) Oʻrta asrlar Germaniyasida landtagning qismi boʻlib, u toifaviylik tamoyili asosida shakllangan."
    },
    {
        "type": "k",
        "name": "Kurtenlar",
        "info": " – Moldaviya va Valaxiyada mayda feodallar."
    },
    {
        "type": "k",
        "name": "Kurtina",
        "info": " – qasr yoki qal’alarda ikki minorani bir biri bilan tutashtiruvchi devor."
    },
    {
        "type": "k",
        "name": "Kurtre",
        "info": " – Gʻarbiy Flandriyadagi shahar boʻlib, uning yaqinida fransuz ritsarlari va flandriya piyodalari oʻrtasida tepkilar jangi’ boʻlib, unda fransuz ritsarlari magʻlub boʻlishgan. Jang yakunida maydondan 700 ta oltinda yasalgan etikka qo’ndirilgan tepkilar topilganligi uchun jang shunday nomlangan. Bu oʻrta asrlar Yevropasida piyodalarning otliq ritsarlar ustidan erishgan birinchi gʻalabasi edi. "
    },
    {
        "type": "k",
        "name": "Kurtuaz",
        "info": " (ritsar) muhabbat – erkaklar (asosan, yosh ritsarlar) va xonimlar oʻrtasidagi aloqalarning yangi koʻrinishi. Zamondoshlar, misol uchun fransuz tarixchisi Gaston Paris (1839-1903) uni kurtuaz (saroy) muhabbati yoki na’zokatli muhabbat deb nomlagan. Uning asosiy koʻrinishi yosh va boʻydoq ritsarning oilali xonimga nisbatan ramziy muhabbati sifatida koʻrsatilib, bunda xonim senor yoki oliy martabali oila vakili boʻlishi kerak boʻlgan. Uning eng muhim jihati ritsarning xonimga nisbatan jismoniy mayli koʻrsatilgan. Xonimga  ehtirom (kult) XII asrda Fransiya janubidagi Akvitaniyada knyaz saroyida paydo boʻlgan. Bu yerda ritsarlar xonimlarga oʻz senoriga xizmat qilgandek sadoqat bilan xizmat qila boshlashgan. Ritsarlar muhabbati aslida oʻrta asr Yevropasida doimiy muammo boʻlgan meros masalasini birmuncha yengillashtirish uchun xizmat qilgan. Shu sabab asosan, ritsar oilasidagi toʻngʻich farzandgina uylangan va oila qurgan."
    },
    {
        "type": "k",
        "name": "Kurtuazlik",
        "info": " (frans. cour – saroy) – XII-XIII asrlarda ritsarlarning xulq-atvori va oʻzini tutish madaniyati sifatida tushunilgan. K. kodeksi nafaqat jasurlik va mardlikni, balki xushmuomilalik, nafislik, saxiylik va muhabbatni ham talab qilgan. K. haqida XII asrda Gugo Sen Viktorskiy va XIII asrda Vinsent Boveliklar oʻz asarlarida yozishgan. K. faqat ayollar bilan muomala qilish madaniyati boʻlib qolmasdan, jamiyatda ham munosabatlarni yaxshi yoʻlga qoʻyish uchun xizmat qilgan."
    },
    {
        "type": "k",
        "name": "Kutnogor",
        "info": " dekreti – 1409-yil 18-yanvarda Chexiya qiroli Vatslav IV tomonidan chiqarilgan farmon. Farmongacha Praga universitetida asosan talabalarning 4 ta yurtdoshlik – chex, polshalik, sakson va bavar uyushmasi bolib, polyaklarning kamayib ketishi va asosan sileziyalik nemislarning qolishi hisobiga nemis yurtdoshligi universitet ishlari uchun muhim boʻlgan qarorlarni qabul qilishda 3 ta ovozga, chex yurtdoshligi boʻlsa oʻzlarining mahalliy universitetida 1 ta ovozga ega boʻlgan. K.D. bilan chex yurtdoshligiga 3 ta, qolganlarga (polshalik, bavar va sakson) 1 ta ovoz qoldirildi. Chexlardan rektor va dekan tayinlash belgilandi."
    },
    {
        "type": "k",
        "name": "Kutyumlar",
        "info": " (frans.coutume – an’ana) – Fransiyaning alohida feodallik hududlarida shakllangan mahalliy an’analar. Ular qadimiy urf-odatlar asosida shakllanib, maxsus yorliqlar bilan belgilangan. Ular dehqonlar va shaharliklarning senorlar bilan munosabatlarini tartibga solib turgan. XIII asrgacha Fransiyaning shimolida oʻziga xos yozilmagan tartiblar mavjud boʻlsa, janubda yozilgan, qat’iy tartiblar amalda boʻlgan. Ular qadimgi Rim qonunlari asosida ishlab chiqilgan. XV asrda Fransiyada taxminan 60 ta provinsiyalar va 300 dan ortiq mahalliy K. amalda boʻlgan. Shu bilan birga ular qimmatli manbadir. Ularning orasida Katta norman sudebnigi’ (XIII asr oʻrtalari) va Bovez K. (1280-yilda tuzilgan). "
    },
    {
        "type": "k",
        "name": "Kvadrium",
        "info": " – Yetti erkin san’atga qaralsin."
    },
    {
        "type": "k",
        "name": "Kvartrochento",
        "info": " (ital. toʻrt yuz) – XV asrda san’at va madaniyat tarixida Italiya san’ati taraqqiyotida ma’lum bir davrni – ilk Uygʻonishni va Yuqori Uygʻonishni anglatuvchi tushuncha. Arxitektura, tasviriy san’at va haykaltaroshlikning gullab-yashnashi bilan xarakterlanadi. Bu davrda mashhur boʻlgan arxitektor – Brunelleski, haykaltarosh Donatello, rassom Mazachcho, XV asr boshlarida Leonardo da Vinchi ijod qilishgan."
    },
    {
        "type": "k",
        "name": "Kvaternion",
        "info": " (lot.quaterni – toʻrttadan) – teng ikkiga buklangan va daftarlarga toʻrttadan muqovalangan pergament varaqlari. Keyinroq varaqlar sonidan qat’iy nazar barcha daftarlar shu nom bilan atala boshlandi. Ulardan qoʻlyozma kitoblarni tuzishgan."
    },
    {
        "type": "k",
        "name": "Kvestor",
        "info": " (lot.quayestor – qidiruvchi) – ostgotlar Italiyasida moliyaviy va sud ishlari bilan shugʻullanuvchi mansabdor."
    },
    {
        "type": "l",
        "name": "Lagman",
        "info": " – german va qoʻshni varvar qabilalarida uchraydigan mahalliy odatlarni saqlovchisi va bilimdoni."
    },
    {
        "type": "l",
        "name": "Lan kommunasi",
        "info": " – XII asrda Fransiyaning Lan shahrida tashkil topgan boshqaruv tizimi. L.K. shaharliklarning senorlar va yepiskoplarga qarshi kurashi natijasida tashkil topgan. 1109-yil Lan shahri pul toʻlovi yordamida boshqaruv huquqini qoʻlga kiritgan edi. 1111-yilda qirol Lyudovik VI dan maxsus yorliq ham olishgan. Ammo 1112-yilda senor Godri shaharning kommuna huquqini tan olmadi va bekor qildirdi. Shaharliklar senor va uning yaqinlarini oʻldirib, qoʻzgʻalon koʻtarishadi. 1128-yilgacha kurashni davom ettirishib, erkinliklarini tiklashadi. 1331-yilda qirol Filipp VI shaharni qirollik tarkibiga qoʻshib olgan. "
    },
    {
        "type": "l",
        "name": "Landbu",
        "info": " – Daniya va Shvetsiyada bondlar, cherkov, qirol va yirik feodallarning ijaraga olingan yerlari. Lotin tilidagi manbalarda ular kolon lar deb nomlangan. L.lar yerga muhtoj ijaradorlar ham boʻlib, Daniyada ijara muddati 1 yil boʻlgan, Shvetsiyada 1347-yilgacha turli hududlarda ijara muddati har xil boʻlgan. 1347-yildan butun Shvetsiyada ijara muddati 6 yil deb belgilangan. L. olish uchun ijarachi yer egasiga sovgʻa berishi kerak boʻlib, sovgʻa odatda sigir yoki hoʻkiz boʻlgan. Har yili ijarachi yilning belgilangan muddatida ijara haqini toʻlashi kerak boʻlgan. Daniyada uni landgild, Shvetsiyada avard deb nomlashgan. Ijara haqi sifatida kelishilgan vaqtlarda pul, qolgan vaqtlarda bugʻdoy, sigir yogʻi, chorva, tovuq, baliq va boshqa mahsulotlar hisobida toʻlangan. Oʻz vaqtida ijara haqqini toʻlamagan ijarachi yer egasining xohishiga koʻra jarimaga tortilgan."
    },
    {
        "type": "l",
        "name": "Landgraf",
        "info": " – Germaniyada feodal munosabatlar ustun boʻlgan davrda gersoglarning oʻrinbosarlari. Ular ma’lum bir vazifalarni bajargan."
    },
    {
        "type": "l",
        "name": "Landsknextlar",
        "info": " (nem. land – yer, mulk va knext – xizmatkor) XIV-XVII asrlarda Germaniyada yollanib harbiy xizmat qilgan askarlar. Ularning xizmat muddati 3 oydan 1 yilgacha deb belgilangan. Doimiy armiyalarning vujudga keltirilishi natijasida yollanma armiyalar yoʻq boʻlib keta boshladi. "
    },
    {
        "type": "l",
        "name": "Landtag",
        "info": " (nem. land – yer, mulk va tag – yigʻin, kengash) oʻrta asrlarda Muqaddas Rim imperiyasi tarkibiga kirgan Germaniya knyazliklarida toifaviy organ. L. XIII asrda tashkil topgan boʻlib, uning tarkibida mahalliy dvoryanlar, ruhoniylar va shaharlar vakillari kiritilgan."
    },
    {
        "type": "l",
        "name": "Langedok",
        "info": " – markazi Tuluza boʻlgan Fransiya provinsiyalaridan biri. XIII asrda provinsiyaning katta hududi Tuluza grafi tomonidan boshqarilgan va nomi shu davrdan ishlatila boshlangan. Albigoychilar urushidan keyin Fransiya qiroli tomonidan qoʻshib olingan. Fransiyaning janubini anglatuvchi atama sifatida ham qoʻllaniladi. Shu jihatdan Provansalga ma’nodosh hisoblanadi."
    },
    {
        "type": "l",
        "name": "Langedoyl",
        "info": " – Fransiyaning shimolini anglatuvchi atama sifatida qoʻllaniladi. X asrgacha Garbiy Franklar qirolligi zamonaviy Fransiyaning butun hududini qamrab olmagan va etnik jihatdan ham bir xillik yoʻq edi. Markazi Parij boʻlgan shimol janubdan farq qilar edi. Ikki qism oʻrtasidagi chegara boʻlib Luara daryosi xizmat qilgan. Janubda ok tili (Langedok – janub) va shimolda oyl tili (Langedoyl – shimol) jihatidan ham farq boʻlgan. Shuning natijasida mamlakatda ikki xil etnik guruh tarkib topa boshlagan, keyinchalik shulardan (shimoliy fransuzlar (fransuzlarning oʻzi) va provanslar) yagona fransuz xalqi shakllangan."
    },
    {
        "type": "l",
        "name": "Langobardlar",
        "info": " (nem.lot. longobarden – uzun soqollilar) – 568-yilda Shimoliy Italiyaga koʻchib borib, markazi Paviya boʻlgan davlat tashkil qilgan german qabilalari. Davlatning markazi Lombardiya yaqinida joylashgan. L. Rim papalari bilan Rim viloyatini egallash uchun kurash olib borganlar. VIII asr oʻrtalarida franklarning yordami bilan papalar L. ustidan gʻalaba qozonishdi. 774-yilda L. qirolligi Buyuk Karl tomonidan bosib olindi."
    },
    {
        "type": "l",
        "name": "Lankasterlar",
        "info": " – ingliz qirollari sulolasi. Aslida ular plantagenetlarning kichik tarmogʻi boʻlib, Eduard III ning oʻgʻli Lankaster gersogi Jon Gont dan boshlangan. 1362-1471 (erkak avlod boʻyicha)-yillarda hukmronlik qilishgan. Oxirgi vakili boʻlgan Genrix VI (1421-1471) oʻldirilishi bilan sulolada erkak avlod tugadi."
    },
    {
        "type": "l",
        "name": "Lateran",
        "info": " – IV asrdan XIV asr boshlariga qadar (papalarning Avinon qamaligacha) Rim papalarining rezidensiyasi sifatida xizmat qilgan, Rimda joylashgan saroy. Saroyda L. soborlari tashkil qilib turilgan. Ularning koʻp qismi butunjahon soborlari deb atalgan."
    },
    {
        "type": "l",
        "name": "Lat",
        "info": " – ritsarlarni sovuq qurollar jarohatlanishidan himoya qilish uchun ta’qib yuruvchi himoya vositasi. Dastlab teri yoki qalin matolardan, ayrim xollarda metall plastinkalardan tayyorlangan. XIV asrdan boshlab qalin metaldan yoki poʻlat plastinkalardan tayyorlana boshladi. L. ritsarlarning bosh, oyoq va tananing boshqa a’zolarini himoya qilish uchun xizmat qilgan."
    },
    {
        "type": "l",
        "name": "La-Rosh-o-Muan qamali",
        "info": " – 1202-1214-yillardagi Angliya va Fransiya oʻrtasidagi urush davrida, 1214-yil 19-iyun–2-iyulda roʻy bergan qamal. 1214-yilgi yurish paytida ingliz qroli Ioann Yersiz Puatega kelib u yerdan iyun oyida sharqdan Fransiyaga bostirib kirgan imperator Otton IV qoʻshinlari bilan bogʻlanish uchun shimolga yoʻl oldi. Shu yoʻnalishda u strategik muhim ahamiyatga ega boʻlgan L. qal’asini egallashni maqsad qiladi. Chunki qal’aga tayanib, fransuzlar ingliz armiyasining aloqalarini uzib, janubga chekinishining oldini olishlari mumkin edi. Qamal jarayonida 2-iyul kuni fransuz qoʻshini yetib kelgach, Ioann Yersizning ittifoqchisi boʻlgan Puate baronlari oʻz askarlari bilan fransuzlarga qarshi jang qilishni istamay, inglizlar qoʻshinini tark etadi. Qoʻshinning katta qismidan ajralgan ingliz qiroli qamalni toʻxtatib, Luaradan kechib, chekinishga majbur boʻladi."
    },
    {
        "type": "l",
        "name": "La’nat",
        "info": " (sharmandalik yoki masxara) ustuni – oʻrta asrlar Yevropasida tepa qismida jinoyatchining boshi va qoʻllari uchun tirqishlari boʻlgan odatda yogʻoch konstruktsiyaga ega ustun. Kichik jinoyatlar, shu jumladan hunarmandlarning sifatsiz mahsulot ishlab chiqarganligi, savdogarlarning qimmat narxlarda mahsulot sotishi kabilar uchun jismoniy va masxaralash jazosi boʻlib, mahalliy hokimiyat yoki shahar sudining hukmi bilan hukm qilinganlarga nisbatan qoʻllanilishi mumkin edi. M: Angliyada biror joyda belgilangan narxdan ortiq sotsa shu jazoga tortilgan. L.U. bogʻlanish uchun xatto bir bora qimmatroq sotgani kifoya boʻlgan. Ayrim vaqtlarda qafaslar ham shu vazifani bajargan. M: Nonni belgilangan miqdordan kam vaznda pishirgan nonvoyni kun boʻyi qafasda London boʻylab aylantirib yurganligi ma’lum. 1832-yilda Fransiyada, 1837 yilda-Angliyada bekor qilingan."
    },
    {
        "type": "l",
        "name": "Ledung",
        "info": " (qad. norv.) – Skandinaviyada mudofaa va harbiy yurishlar uchun chaqiriladigan harbiy-dengiz lashkarlari. XII-XIII asrlarda bondlardan toʻplanadigan xalq lashkari oʻrnini risarlar qoʻshini egallay boshlasada, ammo ba’zan L. XIV asrda ham chaqirilib turilgan."
    },
    {
        "type": "l",
        "name": "Legat",
        "info": " (lot. legatus – elchi) – Rim papalarining belgilangan muddatga boshqa mamlakatlarga yuborgan elchilari yoki vakillari. L.lar rasman papalar tomonidan VI asrdan boshlab tayinlana boshlangan. Ular papa nunsiylaridan vazifalariga koʻra farq qilgan. Ular doimiy elchilar sifatida ma’lum bir vazifalarni papa nomidan va belgilangan ramkadan chiqmagan xolda amalga oshirgan."
    },
    {
        "type": "l",
        "name": "Legistlar",
        "info": " (lot. lex – qonun) – huquqshunoslar, qonunshunoslar boʻlib, asosan, qirollar huzurida unga maslahatchi yoki yordamchi vazifalarini bajargan. Ular dastlab Rim qonunlari an’analariga asoslanib, ularni qayta ishlab, qirollar uchun qonunlar tayyorlab berishgan. Asosan, Fransiyada qoʻllanilgan va XIII asrdan boshlab, shaharlardagi alohida ijtimoiy qatlam sifatida ham koʻrsatilib, ma’muriy boshqaruv, sud, davlat apparatida faoliyat olib borishgan. L.ning faoliyati Fransiyaning markazlashishida muhim oʻrin egallashgan. "
    },
    {
        "type": "l",
        "name": "Len",
        "info": " – feod. Oʻrta asrlar Germaniyasida oliy hukmdor (syuzeren) tomonidan biror bir shasxga (vassalga) harbiy yoki ma’muriy majburiyatlarni bajarish sharti bilan berilgan yer-mulk (yoki daromadning boshqa manbasi). Dastlab L. ma’lum muddatga berilgan. XII asrdan u merosiylik xarakterini kasb etgan."
    },
    {
        "type": "l",
        "name": "Lenlordlar",
        "info": " – Angliyada krepostnoylik tugatilgandan soʻng paydo boʻlgan dvoryanlar va yirik yer egalari."
    },
    {
        "type": "l",
        "name": "Levant",
        "info": " (eski frans. ital. sharq, quyosh chiqishi) – oʻrta asrlarga xos atama boʻlib, ilk bora ingliz tilida 1497-yilda qoʻllanilgan. Dastlab Yevropaning sharqiy qismini anglatgan. Shu bilan birga Yevropadan sharqda joylashgan davlatlarni ham bildirgan. XIII-XIV asrlardan boshlab tarixiy manbalarda Oʻrtayer dengizining sharqiy sohillarini shu atama bilan nomlashgan va shu dengiz havzasi savdo hududi L. nomi bilan atalgan. Ammo tor doirada L. sifatida Suriya, Livan, Misr va Kichik Osiyoning sohillari koʻrsatiladi. Yevropa tillaridagi koʻplab tarixiy manbalarda Gretsiyaning sohillari L. sifatida tilgan olingan."
    },
    {
        "type": "l",
        "name": "Leydang",
        "info": " – Norvegiyada dastlab xalq orasidan tashkil qilingan koʻngillilar. XIII asrdan qirolning xalqqa solingan soliqlardan biri sifatida, koʻngilli asosida harbiy majburiyat bajarishni ham majburiy qilib qoʻydi. Asta-sekin L. harbiy xizmatdan majburiy soliqqa aylanib borgan. U Daniyada leding va Shvetsiyada ledung shaklida qoʻllanilgan."
    },
    {
        "type": "l",
        "name": "Leylendinglar",
        "info": " – Norvegiyada XII asrdan boshlab qirolga, katta yer egalariga va cherkovga qarashli yerlarni ijaraga oluvchilar. L. yerga juda muhtoj aholi qatlami boʻlgan. Ijara shartnomasi odatda uch yil muddatga guvohlar ishtirokida tuzilgan. Har yili ijarador shartnomada koʻrsatilgan muddatda belgilangan ijara haqini toʻlashi kerak boʻlgan. Norvegiyada soliq va ijara haqi odatda mahsulot (sigir yogʻi, chorva, bugʻdoy, baliq, moʻyna) shaklida toʻlangan. Shartnomani bajarmagan holatlarda ijaradorlar jarimaga tortilgan. Norvegiyadagi L. ozod kishilar boʻlgan. Ular shartnoma muddati tugagandan keyin shartnomani qayta tuzishi yoki boshqa joyga ketishi mumkin boʻlgan."
    },
    {
        "type": "l",
        "name": "Libellyar shartnoma",
        "info": " (lot.libellus scriptus) – yozma shartnoma. Oʻrta asrlarda Italiyada L.Sh. koʻra 29 yil muddatga (30 yil davomida muayyan yerdan foydalanish foydalanuvchini Rim huquqi asosida yerning egasiga aylantirgan) yer egasidan muayyan natural rentalarni toʻlash majburiyati olgan. Koʻpincha L. Sh. avloddan-avlodga qayta imzolanishi natijasida abadiy ijara koʻrinishini kasb etgan. Libellayariylar, qoida tariqasida, zaytun hosilining 1/3, bugʻdoy hosilining 1/7, zigʻir, meva va boshqalarning 1/3 yoki 1/4 qismini toʻlagan. Yer egasining chaqiruviga binoan yiliga 6 marta borish majburiyati ham boʻlgan."
    },
    {
        "type": "l",
        "name": "Libellyariylar",
        "info": " (libellum) – Italiyada yozma shartnoma asosida uzumzor, boʻsh yerni uyi bilan olgan yer egalari yoki votchina egalari. Yerdan foydalanganliklari uchun ular yer egasiga dastlabki paytlarda mahsulot hisobida, keyinroq pul hisobida soliq toʻlashgan. Markaziy Italiyada VIII-X asrlarda L. barshina ham toʻlashgan. Ular Markaziy va Shimoliy Italiyada ozod kishilar boʻlishgan. Ayrim xollarda ular qaramlikka yoki yarim qaramlikka tushib qolishgan. Janubiy Italiyada L.ning qaramlikka tushib qolishi birmuncha tezroq amalga oshgan va amalda XIII asrda nihoyasiga yetgan. "
    },
    {
        "type": "l",
        "name": "Libertinlar",
        "info": " – Vengriyada qaram dehqonlar kategoriyasining asosiy qismi."
    },
    {
        "type": "l",
        "name": "Linyaj",
        "info": " – nikoh ittifoqlari, oilaviy yaqinlik, qondoshlik va boshqa yaqinliklarga asoslangan koʻp sonli qarindoshlar jamoasi. L.lar koʻproq aristokratlar oilalarida va orasida koʻp uchragan. Ular birgalikda katta yerlarni boshqargan, savdo aloqalarini boshqa davlatlar bilan olib borishgan. L.lar X-XI asrlarda paydo boʻla boshlagan. Ularning gullab-yashnagan davri XII-XIII asrlarga toʻgʻri keladi. XII asr oxirlaridan L.lar asosan, shaharlarda patrisiatlar orasida koʻplab uchragan. Ular oʻzlarining gerbiga ega boʻlib, ularni etiklarining poshnasiga taqib yurishgan. Ritsarlar turnirlarida ham ular shu gerblari bilan ishtirok etishgan. "
    },
    {
        "type": "l",
        "name": "Lisensiat",
        "info": " (lot. ruxsat berilgan) – oʻrta asr universitetlarida doktorlik dissertatsiyasini himoya qilmagan, biroq ma’ruza oʻqishga ruxsat berilgan oʻqituvchilar, ya’ni imtihon sinovlaridan keyin ma’ruza uchun lisenziya olganlar. "
    },
    {
        "type": "l",
        "name": "Litlar",
        "info": " (yarim ozodlar) – german qabilalarida, shuningdek franklar davlatida qullar bilan bir qatorda mavjud boʻlgan yarim ozod toifa (Varvar haqiqatlarida – aldilar, anglo-saksonlarda – letlar). Uning vergeldi erkin kishining vergeldining yarmini, ya’ni 100 solidni tashkil qilgan. L. franklar jamoasining toʻla huquqli boʻlmagan vakillari boʻlib, shaxsiy va moddiy jihatdan oʻz sohibiga qaram boʻlgan. Qullardan farqli ravishda ular chorvaga, yerga, oʻz mehnat qurollariga va hatto qullariga ega boʻlgan. L. shartnoma munosabatlarida qatnashishi, sudda oʻz huquqlarini himoya qilishi oʻz xoʻjayini bilan harbiy yurishlarda ishtirok etishi mumkin boʻlgan. L. qul singari oʻz xoʻjayini tomonidan ozod qilinishi mumkin boʻlgan, lekin bu holatda mulki oʻzida qoldirilgan. Jinoyati uchun L. xuddi quldek jazolangan, misol uchun erkin kishini tunaganligi uchun oʻlimga mahkum etilgan."
    },
    {
        "type": "l",
        "name": "Liturgik drama",
        "info": " – oʻrta asrlar Gʻarbiy Yevropa mamlakatlarida teatrning ilk koʻrinishi. Dastlab Injil (Bibliya) dagi epizodlar asosida tomoshalar ijro etilgan. L.D.lar Pasxa va Rojdestvo bayramlarida koʻproq ijro etilgan. 1210-yildan boshlab ibodatxonalar atrofida ijro etila boshlagan."
    },
    {
        "type": "l",
        "name": "Liturgiya",
        "info": " (lot. leiturgia – xizmat, xudo yoʻlida xizmat qilish) – katolik va pravoslav cherkovlarida ibodatning asosiy koʻrinishi. Katoliklarda u messa deb ham ataladi. L. xristian cherkoviga antik davrlardan kirib kelgan. L. keyingi antik davrlarda har bir yirik cherkovda alohida tartibda olib boriladigan boʻldi. Mas. Antioxiya, Aleksandriya, Konstantinopol, Rim, Karfagen kabilarda koʻrish mumkin. 754-yilda franklar qiroli Pipin Pakana oʻz davlatining barcha hududida Rim L. tartiblari amal qilishi lozimligini qonuniylashtirdi. Keyingi davrlarda yil kunlariga mos siklik L. tartiblari ishlab chiqilgan va amalda boʻlgan. X asrdan boshlab L. organ (cherkov musiqa asbobi) musiqasi bilan amalga oshirila boshlagan."
    },
    {
        "type": "l",
        "name": "Livoniya",
        "info": " (liflar yeri) – Boltiqboʻyining sharqiy qismidagi tarixiy viloyat. Hozirgi Latviya va Estoniya hududlariga toʻgʻri keladi. German ritsar-salibchilarining shu yerda yashagan livlar hududiga 1193-1194-yillardagi yurishlari natijasida paydo boʻlgan feodal-diniy davlatning umumiy nomi. Rus manbalarida Liflayndiya deb tilga olingan. "
    },
    {
        "type": "l",
        "name": "Livr",
        "info": " – Fransiyada oʻrta asrlar davrida amalda boʻlgan pul birligi. L.lar kumushdan zarb qilingan. 1799-yilda Fransiyada muomalaga kiritilgan yangi pul birligi ham L. deb atalgan. "
    },
    {
        "type": "l",
        "name": "Lizgolderlar",
        "info": " (ingl. lease – ijara va hold – egalik) – Angliyada qisqa muddatli ijaradorlar. L. Angliyada feodal munosabatlar shaklanishi bilan kuchayib, XV-XVI asrlarda rivojlangan. Lordlar oʻz domenida lizgoldlarni berish huquqiga ega boʻlishgan. Ijara muddati lordning xohishiga qarab belgilangan. Yangi bozor munosabatlariga oʻtish natijasida yerni har qanday kishi ijaraga olishi mumkin boʻlib qolgan."
    },
    {
        "type": "l",
        "name": "Lollordlar",
        "info": " (niderland. hollaert(d) – pichirlab duo oʻquvchilar) – XIV asr boshlarida Germaniya va Niderlandiyada shakllangan oʻrta asrlar davri diniy birodarliklar va ular a’zolari. Flamand toʻquvchilaridan iborat guruh Angliyaning Norich va unga yaqin shaharlarda yashagan va mamlakatda ularning tarqalishiga sabab boʻlgan. Ingliz L.i Uot Tayler qoʻzgʻalonida ishtirok etib, ijtimoiy tenglikni targʻib va talab qilishgan. Hokimiyatga va hukmdor qatlamga qarshi boʻlgan. Ularning yetakchisi Jon Boll boʻlgan. Qoʻzgʻalon bostirilgandan keyin ularning bir qismi Shotlandiyaga va qolgan qismi qit’aga qochib ketishgan."
    },
    {
        "type": "l",
        "name": "Lombardiya ligasi",
        "info": " – Shimoliy Italiyaning 16 ta shaharlari ittifoqi, uning tarkibi doimiy boʻlmagan. Shaharlar oʻrtasidagi shartnoma 1167-yilda imzolanib, ular 20 yil davomida Muqaddas Rim imperiyasi imperatorlari bilan Lombardiya shaharlarining imperiya hukmronligi ostida qolib ketmasligi uchun kurash olib borishgan. L.L. keyinchalik 1198-yilda 30 yil muddatga va 1226-yilda 25 yil muddatga imzolangan. "
    },
    {
        "type": "l",
        "name": "Lombardiyaliklar",
        "info": " – asli Lombardiya shaharlaridan boʻlgan savdogar va sudxoʻrlarning umumiy nomlanishi. XII-XIV asrlarda qirolga berilgan ssuda (qaytarilmaydigan qarz) evaziga ular soliqlardan ozod qilinib, pul zarb qilish huquqi berilgan. Ular Yevropaning barcha davlatlarida, asosan, Fransiya va Angliyada faoliyat olib borishgan."
    },
    {
        "type": "l",
        "name": "Lord",
        "info": " (anglosakson. hlaford – saqlovchi, non qoʻriqlovchisi) – oʻrta asr Angliyada katta yer egasi yoki senorlarning (ma’nor, lenlord) umumiy nomlanishi. Boshqa mazmunida faqat yirik feodallar tushunilgan. Garchi qirolning vassali sifatida koʻrsatilsada, XIV asrdan boshlab oliy dvoryanlik unvoni boʻlgan. Angliya parlamentida ular aloida palatani tashkil qilgan. Angliyada XI asrdan boshlab ayrim yuqori lavozimli amaldorlarning umumiy nomlanishi. Mas. L.-kansler, L.-mer va boshqalar. Ular London va boshqa yirik shaharlarda faoliyat koʻrsatishgan. L.-soqchi – muhrni saqlagan boʻlsa, L.-leytenant – mahalliy boshqaruvni amalga oshirgan."
    },
    {
        "type": "l",
        "name": "Lotin imperiyasi",
        "info": " – poytaxti Konstantinopol boʻlgan salibchilarning oʻrta asr davlati. Vizantiya mahalliy aholisi boʻlgan yunonlar L.I., salibchilar boʻlsa Romaniya imperiyasi deb atagan. 4-Salib yurishi davrida yevropalik ritsarlarning Vizantiya imperiyasini bosib olishi natijasida tashkil topgan (1204-1261). Lotin imperiyasining tashkil topishida savdo munosabatlarida Vizantiyaning asosiy raqibi boʻlgan Venetsiyaning oʻrni katta boʻlgan. L.I. tarkibiga Bolqon yarim orolining bir qismi, Kichik Osiyo, Egey va Ioaniya dengizlarining bir qancha orollari kirgan. 1261-yilda Nikeya imperatori Mixail VIII Paleolog L.I.ni tugatib, Vizantiyani qayta tiklagan. L.I.ning imperatorlari: Balduin I (1204-1205), Genrix I (1206-1216), Pyer de Kurten (1217), Iolant (1217-1219), Robert de Kurten (1219-1228 ), Balduin II (1228-1261), Ioann de Briyen (1231-1237-yillarda regent). "
    },
    {
        "type": "l",
        "name": "Lotin oshxonasi",
        "info": " – Lorenso Valla tomonidan kiritilgan va birinchi marta qoʻllangan, gumanist Podjo Brachcholini tomonidan amaliyotga joriy qilingan tushuncha. Valla oshpazlikni u qadar hurmatli kasb sifatida koʻrsatmasdan, oʻz oshpazini dushmanga ham oʻxshatadi. XVI asrdan mazkur atama tildagi grammatika va soʻz ta’limi sifatida tushunilib, cherkov va universitetlarda ta’lim beriladigan lotin tili sifatida koʻrsatila boshlangan."
    },
    {
        "type": "l",
        "name": "Lyuksemburglar",
        "info": " – Muqaddas Rim imperiyasida hukmronlik qilgan sulolalardan biri. Ular 1308-1313, 1346-1400 va 1410-1437-yillarda tanaffuslar bilan hukmronlik qilishgan. Chexiyani 1310-1437 va Vengriyani 1387-1437-yillarda boshqargan. Ularning koʻzga koʻringan namoyondalari sifatida Genrix VII, Karl IV, Sigizmund I larni koʻrsatish mumkin."
    },
    {
        "type": "l",
        "name": "Lyusifer",
        "info": " (lot. lucifer – yorugʻlik tarqatuvchi) – xristian diniy adabiyotlarida tuban farishtalar shu nom bilan atalgan. Ularni satanlar deb ham nomlashgan. Shu bilan birga iblis (shayton) ning ismlaridan biri sifatida koʻrsatilgan."
    },
    {
        "type": "l",
        "name": "Lyuteranchilik",
        "info": " – Germaniyada reformatsiyaning asosiy yoʻnalishi. 1517-yilda Vittenberg universiteti ilohiyot professori Martin Lyuter (1483-1546) tomonidan asos solingan."
    },
    {
        "type": "m",
        "name": "Madonna",
        "info": " (ital.mening xonimim) – xudo (Iso Masix) onasi, bibi Maryamga nisbatan ishlatilgan takalluf."
    },
    {
        "type": "m",
        "name": "Magdeburg huquqi",
        "info": " – XIII asr oxirlarida Magdenburg (Germaniya) shahar aholisining erkinlik huquqi. M.H. lari nemis kolonistlari tomonidan Polsha, Litva va Galisiyaga ham tarqatilgan. Polsha qirollari va Litvaning buyuk knyazi M. H.larini alohida shaharlar boshqaruvi uchun joriy qilgan. Unga koʻra shaharlar sud, soliq imtiyozlari va oʻz-oʻzini boshqarish huquqiga ega boʻladilar. Shu orqali ular shaharlarning noroziligini kamaytirishni rejalashtirgan. XVII asrgacha Germaniyada saqlanib qolgan."
    },
    {
        "type": "m",
        "name": "Magistr",
        "info": " (lot. magis – boshliq, oʻqituvchi) – oʻrta asrlar ta’lim tizimida bakalavr va doktor bilan birga keng qoʻllaniladigan ilmiy unvonlardan biri. Odatda M.lar ma’lum bir fanlardan dars berish huquqiga ega boʻlishgan va koʻproq oʻqituvchi mazmunida qoʻllanilgan. Shu bilan birga katolik cherkovida papa amaldorlari. Diniy ritsarlik ordenlarining rahbarlari ham M. deb atalgan. "
    },
    {
        "type": "m",
        "name": "Magnat",
        "info": " (lot. magnus – katta, buyuk) – Gʻarbiy Yevropa davlatlarida yirik feodallar, oliy aristokratlarning nomlanishi. "
    },
    {
        "type": "m",
        "name": "Majusiylik",
        "info": " (fors-arab.) – 1) Quyosh yoki olovga sigʻinish. Islomga qadar kop’chilik xalqlarda M. e’tiqodiga sigʻinish boʻlgan. Avval boshda zardoʻshtiylikni anglatgan; 2) Yakkaxudolik paydo boʻlgunga qadar mavjud boʻlgan e’tiqodlarni anglatish uchun ham qoʻllaniladi."
    },
    {
        "type": "m",
        "name": "Makedonlar",
        "info": " – Vizantiya imperatorlari sulolasi (867-1056), Vasiliy I asos solgan. Sulola oʻz nomini Makedoniyadagi fem nomidan olgan. Sulola imperatorlari Roman I, Konstantin VII, Roman II, Vasiliy II lar turli xil qiziqishlarga ega boʻlishgan. Bu davrda ozod dehqonlarning soni kamayib, ular qaram dehqonlarga aylanib borishgan. Nikifor I va Ioann I lar davrida yirik yer egaligi kuchayib borgan. Ular mahalliy harbiy vazifalarni bajarishi natijasida mavqeyi ortib, Konstantinopol zodagonlari bilan koʻp marta ziddiyatga ham borishgan. M. boshqaruvi davrida imperiya qudrati arablar bosqini natijasida zaiflashib borgan. Shu bilan birga sulola davri davlat boshqaruvining oltin asri sifatida tilga olinadi. Shu davrda Vizantiya imperatorlarining elchilarni qabul qilish marosimlari, saroy boshqaruvi tartiblari vujudga keldi."
    },
    {
        "type": "m",
        "name": "Mallyus",
        "info": " – frank qabilalarida to davlatchilik munosabatlari toʻliq qaror topgunga qadar boʻlgan davrda xalq yigʻini."
    },
    {
        "type": "m",
        "name": "Mandragora",
        "info": " – oʻrta asrlarda jodu guli sifatida tilga olingan aqldan ozdiradigan oʻsimlik. Shu bilan birga uning yordamida xazinalarni topish, erkaklarga quvvat bagʻishlovchi va inson xotirasini kuchaytiruvchi vosita sifatida ham tushinishgan."
    },
    {
        "type": "m",
        "name": "Manerizm",
        "info": " (ital.manera – stil, uslub) – XVI asrda Yevropa san’atidagi oqim. Unda Uygʻonishning gumanizm madaniyati inqirozi aks etgan. Rasmomlar bu yoʻnalishda tabiatdan ilhom olmasdan, balki ularning qalbida paydo boʻladigan ichki gʻoyasiga tayanishi kerakligini ilgari surishgan. Shuning uchun ham ularning ijodida subyektivizm, jimjimadorlik va obrazlarning yasamaligi, nozikligi va haddan tashqari nafisligi sezilib turadi."
    },
    {
        "type": "m",
        "name": "Manifest",
        "info": " (lot. chaqiriq) – 1) Oliy hokimiyatning aholini muhim qonunlarning chiqarilishi yoki davlatdagi oʻta muhim voqealar toʻgʻrisida xabardor qilishi haqidagi tantanavor murojaati; 2) Muayyan kishilar guruhi (siyosiy partiya, jamoat tashkilotlari kabi) oʻz faoliyat tamoyillarini va dasturini oʻz ichiga olgan fikr-mulohaza yoki murojaatlari; 3) Adabiyot va san’atdagi biror yo’nalish yoki guruhning adabiy yoki badiiy tamoyillarining yozma bayoni. "
    },
    {
        "type": "m",
        "name": "Manor",
        "info": " (lot. maneo – qolaman, yashayman) – oʻrta asrlar Angliyada feodal votchinasi. M. Angliyada 1066-yildagi normannlar istilosiga qadar paydo boʻlgan. Tipik M. ikki qismdan iborat boʻlib, ular domen – lordga boʻysunsada, erkinligi saqlab qolgan xoʻjaliklar, qaram dehqonlar (villanlar) va erkin jamoatchilar (frigolderlar) lardan iborat boʻlgan. XIII asr oxirlaridan tovar-pul munosabatlarining rivojlanishi bilan M. tizimi inqirozga uchray boshlagan. Dehqonlarning erkinlikka erishishi va pul rentasining paydo boʻlishi bilan M. tartibi amalda tugadi. "
    },
    {
        "type": "m",
        "name": "Mans",
        "info": " (lot. mansus – kulba yoki maneo – yashayman) – gʻarbiy franklar davlatida dehqon xoʻjaligining umumiy majmuyi. Unda yashash joyi, yer maydoni, boshqa xoʻjalik binolari joylashgan. M.lar odatda qishloqlarda joylashgan va ularning har biri alohida uchastkalardan iborat boʻlgan. M. uchta yoki toʻrtta daladan iborat boʻlgan. Uning tarkibiga uzumzor, oʻtloq va oʻrmon kirgan. M.ning har bir egasi yaylov va oʻrmonlardan foydalanish huquqiga ega boʻlishgan. Feodal votchinalarining vujudga kelishi natijasida M.lar votchinalar tarkibiga qoʻshilib ketgan."
    },
    {
        "type": "m",
        "name": "Mansikert",
        "info": " (Manazkert, Manzikert) jangi (1071-y) – 25-26-avgustda hozirgi Turkiya hududidagi M. manzilida boʻlib oʻtgan jang. Unda sulton Alp-Arslon boshchiligidagi saljuqlar qoʻshini imperator Roman IV Diogen boshchiligidagi Vizantiya qoʻshinini magʻlub etadi. Imperator yaralanib, asirga olingan. Hududiy yon berishlar bilan birga 1,5 mln va yillik 360 ming oltin tanga, sulton ogʻliga oʻz qizini nikohlab berish evaziga asirlikdan ozod etiladi."
    },
    {
        "type": "m",
        "name": "Manufaktura",
        "info": " (lot. manufaktura – qoʻlda ishlab chiqarish. manus – qoʻl va facio – tayyorlayman) – ishlab chiqarishning takomillashuvi natijasida vujudga kelgan sanoat korxonasi. Unda yollangan ishchilar qoʻl mehnati asosida ishlab chiqarish jarayonida ishtirok etishgan. M.lar bozor iqtisodiyoti munosabatlarining dastlabki formasi boʻlib, birinchi koʻrinishida korxona egasi boshchiligida alohida ishchilarni bir joyga yigʻib ishlatilgan. Ikkinchi koʻrinishida koʻp sonli kishilar qoʻlda ishlab chiqarishda ishtirok etgan. Uchinchi koʻrinishida ishchilar korxonadan tashqarida turli joylarda ishlab chiqarishni amalga oshirgan. Baribir M. bir soha hunarmandlarining bir xil mahsulotni ishlab chiqarish uchun birlashuvi sifatida tushuniladi."
    },
    {
        "type": "m",
        "name": "Manuskript",
        "info": " (lot. manuscriptum – qoʻlda yozilgan. manus – qoʻl va scribe – yozaman) – pergament va qogʻozga boshidan oxirigacha bir kishi tomonidan yozilgan qoʻlyozma. M.lar ayrim paytlarda yillar davomida yozib borilgan."
    },
    {
        "type": "m",
        "name": "Maranlar yoki marranlar",
        "info": " – Ispaniya va Portugaliyada oʻz xohishiga koʻra yoki majburiy ravishda xristianlikka oʻtgan yahudiylar. XIV-XV asrlarda ular savdo, sudxoʻrlik bilan shugʻullanib, ayrimlari davlat ishlarida ham faoliyat yuritishgan. Ularning bir qismi xristian diniga oʻtgan boʻlsada, inkvizitsiya tomonidan yahudiylarning yashirin tashkiloti a’zosi aybi bilan ta’qib qilingan. Ularga yahudiy an’analarini yashirin ravishda bajarish aybi qoʻyilgan."
    },
    {
        "type": "m",
        "name": "Marhum",
        "info": " (o’lik) qoʻllari huquqi – Yevropaning oʻrta asrlar davri Angliya, Germaniya, Fransiya (Flandriya, Lotaringiya, Pikardiya) qirolliklarida senorlarning vafot etgan dehqonlarning buyumlariga vorislik huquqi. XI asrga qadar M.Q. huquqi barcha erkin dehqonlar uchun amal qilgan. Fransiyada M.Q. huquqi barcha erkin boʻlmagan dehqonlar uchun tegishli boʻlgan. XII asrdan boshlab servlarning ozodliklarini sotib olish tartibi boshlangan. Katolik cherkovida cherkov buyumlarini olishlari ham shu nom bilan atalgan tartiblar asosida cheklangan. XVI asrdagi reformatsiya natijasida bekor qilingan."
    },
    {
        "type": "m",
        "name": "Marka",
        "info": " (nem. marke – chegara, chegaradagi viloyat) – 1) Qadimgi germanlarda dastlab qishloq yoki hududiy jamoani anglatgan. Ular bir oilaga yoki bir nechta oilaga tegishli. Uning tarkibida yaylov, oʻrmon va boshqalar kirgan; 2) Franklar davlatida VIII-IX asrlarda va Muqaddas Rim imperiyasida chegarada tashkil qilingan ma’muriy birlik boʻlib, ularni markgraflar idora qilishgan. Ular asosan, harbiy maqsadlarda tashkil qilingan. Buyuk Karl va uning vorislari davrida Ispan, Bretan, Sharqiy va boshqa nomlar bilan atalgan M.lar mavjud boʻlgan. Koʻplab M.lar X–XII asrlarda slavyanlar yerlari egallanishi bilan ham tashkil qilingan."
    },
    {
        "type": "m",
        "name": "Markgraf",
        "info": " (nem. markgraf – marka grafi) – 1) VIII-IX asrlarda franklarning karolinglar boshqaruvi davrida chegara viloyatlarga yuborilgan amaldorlar boʻlib, ular markalarni boshqargan. Mansab Buyuk Karl tomonidan joriy qilingan. M.larga katta huquqlar berilgan. Birinchi oʻrinda harbiy qism tashkil qilishi va uning yordamida chegaralarni himoya qilishlari kerak boʻlgan. Ular graflardan kattaroq va gersoglardan quyiroqda turishgan; 2) Germaniyada oʻrta asrlar davrida feodal knyazlar tushinilgan. Mas. Brandenburg, Moraviya, Meysena, Sharqiy va boshqa M.liklarni koʻrsatish mumkin. "
    },
    {
        "type": "m",
        "name": "Markiz",
        "info": " – franklar davlatida strategik muhim chegara viloyatlari boshqaruvchilari boʻlgan markgraflarning ikkinchi nomlanishi. X asrdan boshlab Fransiya va Italiyada yirik feodallar ham shu nom bilan atalgan. Unvon jihatidan gerzog va graf oraligʻida turgan. Ular oʻzlarining holatiga koʻra graf va gersoglarning orasidagi tabaqa sifatida tushinilgan. XI-XV asrlarda Fransiya, Italiya, Angliya, Ispaniya va Portugaliyada feodallarning vorisiy qatlamini tashkil qilgan."
    },
    {
        "type": "m",
        "name": "Marshal",
        "info": " (nem. marah – ot va scalc – xizmatkor) – franklar davlatida otlarga qarab turuvchi qirol xizmatkori. XII asrdan boshlab Fransiyada konnetabllarning oʻrinbosarlari sifatida qirolni qoʻriqlab yuruvchi otliq askarlar boshligʻi tushunilgan. Filipp II Avgust davrida Fransiyada M. unvoni joriy qilindi. XIII asrdan boshlab M. qirol qoʻshinidagi ma’lum bir qismni boshqargan. Keyinroq M.lar yirik senorlardan tanlab olingan va asta-sekin M.larning soni ortib borgan."
    },
    {
        "type": "m",
        "name": "Mart dalalari",
        "info": " (lot. Campus Martius) – franklar davlatida V asr oxirlaridan VII asr oʻrtalariga qadar barcha erkin franklarning mart oyida boʻlib oʻtadigan yigʻini. Unda davlatning harbiy qudrati, qirol boshqaruvi va boshqa masalalarni koʻrib chiqilgan. Uning asosiy koʻrinishi qadimgi germanlarning xalq yigʻinlaridagi tartiblarini saqlab qolgan. 755-yilda Pipin ushbu yigʻinni may oyiga koʻchiradi va shundan boshlab may dalalari (Campus Majus) nomini oldi. Buyuk Karl davriga kelganda yurishga toʻplanish va koʻrik uchun chaqirilgan, ba’zida qirol farmonlarini tastiqlash uchun chaqirilgan."
    },
    {
        "type": "m",
        "name": "Masonlik",
        "info": " (frans. ozod gʻisht teruvchilar (kamenshik)) – franko-masonlik – XVI asrda Angliyada paydo boʻlgan umumyevropa diniy-etik harakati. Ildizlari oʻrta asrlar davridagi gʻisht teruvchilarning maxfiy ittifoqlariga borib taqaladi va ulardan ma’noli marosimlarni va maxfiylikni meros olganlar. M. tashkiloti murakkab iyerarxik tuzilmaga ega boʻlgan."
    },
    {
        "type": "m",
        "name": "Master",
        "info": " (usta) (lot. magister – boshliq) – toʻliq huquqlarga ega, iqtisodiy jihatdan alohida boʻlgan hunarmand, sex a’zosi va shu bilan birga ustaxona egasi. Shogirdlar va halfalarga ega boʻlgan."
    },
    {
        "type": "m",
        "name": "Matematiklar",
        "info": " Xuntasi – oʻziga xos boʻlgan kichik Lissabon akademiyasi. Bu jamiyatda asosan matematiklar jamlanishgan boʻlib, ular Xristofor Kolumbning Hindistonga sayohat loyihasini rad etishgan."
    },
    {
        "type": "m",
        "name": "Matrikula",
        "info": " (lot. matricula – oshkora roʻyxat) – katolik cherkovida ibodatga keluvchilarning roʻyxati va ayrim vaqtlarda aholining roʻyxati sifatida ham tushunilgan."
    },
    {
        "type": "m",
        "name": "Mavritan usuli",
        "info": " – mavritan san’at uslubi. Shimoliy Afrika va Pireney yarim orolining janubiy qismida me’morchilik va badiiy san’at asarlaridagi uslub. XI-XV asrlarda gullab yashnagan. Unda vestgotlar, berberlar va Arab xalifaligi tarkibidagi boshqa xalqlarning badiiy an’analari birlashib ketgan. "
    },
    {
        "type": "m",
        "name": "Mavrlar",
        "info": " – Shimoliy Afrikadagi berberlar. Antik davrda ularni mavrlar deb atashgan. Oʻrta asrlarda Gʻarbiy Yevropaliklar tomonidan Pireney yarim orolidagi musulmonlarning (arablar bilan Shimoliy Afrikadan kelgan edilar) va Shimoliy Afrikaning gʻarbiy qismidagi arab va berberlarning atalishi."
    },
    {
        "type": "m",
        "name": "Mayer",
        "info": " – oʻrta asrlarda Germaniyada yirik diniy yoki dunyoviy yer egalari xizmatidagi mulozim, uning koʻchmas mulklarini boshqarishga mas’ul boʻlgan. M.lar bu yerlarda ijarachi-dehqonlarni ishlatgan. Keyinroq M. ijarachi, soʻnggi oʻrta asrlarda arendator yoki mustaqil fermer mazmuniga oʻzgargan."
    },
    {
        "type": "m",
        "name": "Mayl End dasturi",
        "info": " – Uot Tayler qoʻzgʻaloni vaqtida Angliya qiroli Richard II ga qoʻzgʻalon koʻtargan dehqonlarning topshirgan talablari. 1381-yil 14-iyunda London yaqinidagi Mayl End degan joyda topshirilgani uchun shu nom berilgan. Dasturda qoʻzgʻalon ishtirokchilarini avf qilish, Angliya hududida erkin savdoga ruxsat berish, bir akr (Angliya va Shimoliy Amerikada 0,4047 ga teng yer oʻlchovi) uchun 4 pens miqdoridagi bir xil soliq joriy qilish, villanlik va majburiyatlarni bekor qilish kabi talablar oʻrin olgan. Qirol dastlab qoʻzgʻalonchilarning talablarini bajarishga va’da bergan boʻlsada, ammo keyinchalik ularni bajarmaydi."
    },
    {
        "type": "m",
        "name": "Mayorat",
        "info": " (lot. major – katta yoshli) – oʻrta asrlarda mulk va yerga egalik qilish shakllaridan biri boʻlib, M. tartibiga koʻra meros va yer toʻngʻich (katta) oʻgʻilga oʻtgan. M. tartibida asosan, yerga egalik tushunilgan. Shu bilan birga mulk, uy-joy va boshqalar uning tarkibiga kirgan. M. muayyan darajada salib yurishlariga undagan omillardan biri boʻldi."
    },
    {
        "type": "m",
        "name": "Mayordom",
        "info": " (lot. mojor va domus – uydagi eng katta) – franklar davlatida dastlab qirol tomonidan tayinlangan saroy boshqaruvchisi. VI asr oʻrtalari va VIII asrda oliy mansab egasiga aylangan. Ular oʻz qoʻllarida davlat boshqaruviga oid koʻplab funksiyalarni toʻplagan. VII asr oʻrtalaridan franklar davlatining har uchala (Burgundiya, Neystriya va Avstraziya) qismining nazorati M.lar qoʻliga oʻtgan. Ularni boshqarish uchun M.lar oliy aristokratlar orasidan saylangan. Avstraziyada arnulfinglar sulolasi vorisiylik asosida M.lik qilgan. 687-yilda M. Pipin Geristalskiy franklar davlatining uchala qismini birlashtirib, yagona boshqaruv joriy qilgan. Uning oʻgʻli Karl Martell amalda qirol sifatida mamlakatni boshqargan. Pipin Pakana esa oxirgi merovinglarni monastirga yuborib, yangi qirollik sulolasi – Karolinglarga asos soldi. "
    },
    {
        "type": "m",
        "name": "Mayotenlar",
        "info": " (frans. maillotius – toʻqmoqchilar) – 1382-yil Yuz yillik urush davrida soliqlarning ortib ketishiga qarshi Parijda koʻtarilgan xalq qoʻzgʻaloni qatnashchilari shunday nomlangan. 1382-yil yanvarda qoʻshimcha soliqlarning joriy qilinishi natijasida soliq yigʻuvchilarga qarshi koʻtarilagan qoʻzgʻalon. Asosan, hunarmandlar, mayda savdogarlar va shahar kambagʻallari ratushani egallashib, qurollanishadi. Ular soliq yigʻuvchilarni oʻldirishib, shahar kengashi binosini talashadi, boylarning uylarini talon-taroj qilishadi. Undan tashqari qamoqdagilarni ozod qilishadi. Hukumat qoʻzgʻalonchilarni avf etadi va yangi soliqlarni bekor qiladi. Ammo keyinchalik qoʻzgʻalon rahbarlarini jazolashgan."
    },
    {
        "type": "m",
        "name": "Medichilar",
        "info": " – 1434-1737-yillarda Florensiyada hukmronlik qilgan boy va ta’siri kuchli sulola. M. Florensiyada qudratli bankirlar boʻlib, ularning idoralari va vakillari Yevropaning barcha yirik shaharlarida mavjud boʻlgan. Ularning hukmronligi 1417-yilda Jovanni Medichi va 1429-yilda uning oʻgʻli Kozimo Medichilarning Albissiy oilasi ustidan gʻolib kelishi natijasida 1434-yilda Florensiyada boshlagan. Ular Florensiyada bir qancha islohotlarni amalga oshirganlar. Shu bilan birga oʻz raqiblarini qoʻshimcha soliqlar joriy qilish orqali magʻlub qilishgan. M. shaharda katta qurilishlarni olib borishgan. Shu sabab shahar madaniyat va ilm-fan markaziga aylanib borgan. Florensiyaga M.ning faoliyati natijasida butun Yevropadan eng yaxshi me’morlar, rassomlar, yozuvchi va shoirlar kelib faoliyat olib borgan. Ulardan Leonardo da Vinchi, Girlandayo, Mikelanjelo, Rafael, Bottichelli va boshqalarni koʻrsatish mumkin. M. orasida ayniqsa Lorenso Ajoyibni ajratib koʻrsatishadi. Uning tashqi koʻrinishi, shoirlik istedodi zamondoshlari tomonidan yuqori baholangan. U qadimgi Rim adabiyoti, falsafasi, yunon tilini bilishidan tashqari, oʻz huzurida istedodli rassomlar, gumanistlarni toʻplagan."
    },
    {
        "type": "m",
        "name": "Mediyevistika",
        "info": " (lot. medius – oʻrta va aveum – asr, davr) – Gʻarbiy Yevropa tarix fanida oʻrta asrlar davrini oʻrganuvchi yoʻnalish. Yevropa davlatlarida qabul qilingan qoidaga koʻra V asrdan XV asrgacha boʻlgan davrni oʻrganadi. Atamani dastlab oʻrta asr gumanist-tarixchilari ishlatgan va ular XV asrgacha boʻlgan davrni oʻrgangan."
    },
    {
        "type": "m",
        "name": "Medzadriya",
        "info": " – unga koʻra, Toskanada XIV-XV asrlarda ijarachi dehqon yer egasiga hosilning yarmini berishi shart boʻlgan."
    },
    {
        "type": "m",
        "name": "Melfiy konstitutsiyasi",
        "info": " – 1231-yilda Melfi shahrida imperator Fridrix II Gogenshtaufen tomonidan qabul qilgan Sitsiliya qirolligining qonunlar toʻplami, Oqibatda Sitsiliyadagi yirik feodallarning mustaqilligi butunlay yoʻq qilinib, ular yurisdiksiya va bir-biriga urush eʼlon qilish huquqlaridan mahrum qilindi. Muayyan darajada cherkovni davlatga boʻysundirib, ularga qirolning ruxsatisiz yer olishi man etildi, shuningdek, cherkov yurisdiksiyalari keskin cheklandi. Davlat hokimiyatiga toʻliq boʻysinuvchi boshqaruvning byurokratik apparati toʻliq rasmiylashtirildi. M.K. bilan Sitsiliya qirolligini markazlashuvi mustahkamlab qoʻyildi."
    },
    {
        "type": "m",
        "name": "Melyuzina",
        "info": " – oʻrta asrlar davri afsonalarida farishta. Ular asosan, suv manbalari va ularga yaqin hududlarda yashagan. "
    },
    {
        "type": "m",
        "name": "Menestrellar",
        "info": " (lot. ministeriales – xizmatdagilar) – XII-XIII asrlarda Angliya va Fransiyada saroydagi qoʻshiqchi va mashshoqlar. Ular asosan ritsarlarning jasoratlari haqida kuylashgan. XIV-XVIII asrlarda ularni sayoq mashshoqlari deb ataganlar va asosan oddiy xalq orasida kuylaganlar. "
    },
    {
        "type": "m",
        "name": "Menmortabllar",
        "info": " (frans.) – XIV-XVIII asrlarda Fransiyada, asosan mamlakatining sharqiy hududlaridagi feodallarga qaram dehqonlar toifasi. Ular cheklangan egalik huquqiga, erkin oila qurishga, sudda qatnashish huquqiga, talya toʻlash huquqiga ega boʻlgan."
    },
    {
        "type": "m",
        "name": "Menyala",
        "info": " – Gʻarbiy Yevropa davlatlarida pul almashtirish bilan shugʻullanuvchi kishilar. Ular savdogarlar sifatida ham tilga olinadi. "
    },
    {
        "type": "m",
        "name": "Mer",
        "info": " (frans. boshliq, lot. major – katta) – oʻrta asrlar Yevropasida mansab nomi boʻlib, ma’muriyat va ijroiya hokimiyatga rahbarlik qiluvchi shahar hokimi. Burgomistr ham deb ataladi."
    },
    {
        "type": "m",
        "name": "Meropxlar",
        "info": " – XII-XIV asrlarda janubiy slavyanlarda bashtinaga taqsimlab berilgan qaram dehqonlar toifasi."
    },
    {
        "type": "m",
        "name": "Merovinglar",
        "info": " – franklar davlatining birinchi qirollik sulolasi. M. boshqaruvi davrida feodal munosabatlar qaror topdi. M. oʻz nomlarini yarim afsonaviy kishi Merovey ismi bilan bogʻlaganlar. VII asrda franklar davlati tashkil topgandan keyin quyidagi qirollar hukmronlik qilishgan va ular tarixiy manbalarda koʻproq tilga olingan: Xilderik I (457-481), Xlodvig I (481-511), Xilperik I (561-584), Xlotar II (584-629) u Neystriyada 613-yilgacha hukmronlik qilgan, Dagobert I (629-639), Xilperik III (743-751). M.ning oxirgi vakili Pipin Pakana tomonidan monastirga yuboriladi. VII asr oxirlaridan franklar davlatida amalda barcha hokimiyat mayordomlar qoʻliga oʻtib ketgan. Shu sabab mazkur davrdagi meroving qirollari yalqov qirollar deb atalgan. "
    },
    {
        "type": "m",
        "name": "Mersen shartnomasi",
        "info": " (870-yil) – Gʻarbiy Franklar davlati qiroli Karl Yaltiroqbosh va Sharqiy Franklar davlati qiroli Lyudovik Nemis oʻrtasida 870-yil 8(9)-avgust kuni Lotaringiyani boʻlib olish (Lotaringiya qiroli Lotar II ning 869-yildagi vafotidan keyin) masalasida imzolangan shartnoma. Unga muvofiq Lotaringiyaning gʻarbiy qismi Karl Yaltiroqboshga va sharqiy (katta) qismi Lyudovik Nemisga tegdi."
    },
    {
        "type": "m",
        "name": "Messa",
        "info": " (lot.missa – ozod qilish) – katoliklarning har kungi asosiy ibodatlari. Marosim IV-VIII asrlarda shakllangan. "
    },
    {
        "type": "m",
        "name": "Mesta",
        "info": " – qoʻychilik bilan shugʻullanuvchi yirik ispan feodallari birlashmasi. Birinchi M. Kastiliyada 1273-yilda tashkil qilingan. M.ga maxsus yoʻl (kanyad) lar tashkil qilinib, qoʻylarni bir joydan ikkinchi joyga (qishda janubdagi Estremadur va Andaluziya vodiysi, yozda shimoldagi Asturiya togʻlariga) koʻchirish uchun xizmat qilgan. Dehqonlarga bu yoʻllardan foydalanish taqiqlangan. M.lar 1836-yilgacha mavjud boʻlib turgan."
    },
    {
        "type": "m",
        "name": "Meyer",
        "info": " (lot.maior – katta qismi, aksar) – oʻrta asrlar Germaniyada oʻziga toʻq dehqonlar qatlami boʻlib, ular feodal votchinalarini boshqarishgan, ularni oqsoqollar sifatida tushinishgan. Keyinroq yirik ijarachilarga aylanib borishgan. Erkin kishilar sifatida xizmatlari evaziga yer olishgan. XIII asrdan boshlab Germaniyada M. yer ijarasi rivojlanib borgan. M. ijarachilari oʻz yerlariga yersiz dehqonlar yordamida ishlov berganlar."
    },
    {
        "type": "m",
        "name": "Meyer ijarasi",
        "info": " – oʻrta asr Germaniyasida yirik dehqonlarning ijara tizimi. XIII asrda tovar-pul munosabatlarining rivojlanishi bilan paydo boʻlgan. Bu aslida feodallar tomonidan dehqonlarni ekspluatatsiya qilishning yangi koʻrinishi edi. M.I. dastlab qisqa – 6-12 yilga, keyinchalik, umrbod muddatga berilgan. Dastlabki paytlarda kichik uchastkalar berilgan boʻlsa, keyinchalik katta-katta maydonlar beriladigan boʻldi. Ijarachilar toʻlovlarni obrok tarzida toʻlashgan. M.I. yeri avloddan avlodga ham oʻtib, bunda hovli meyerning oʻgʻillaridan biriga qolgan. M.I. dastlab Shimoli-Gʻarbiy Germaniyada (asosan Quyi Saksoniya va Vestfaliyada) rivojlangan. Keyinroq Germaniyaning janubi-gʻarbiy qismida rivojlangan. "
    },
    {
        "type": "m",
        "name": "Miniatyura",
        "info": " (lot. minium – qizil rangli boʻyoq) – qoʻlyozma kitoblarni bezash uchun ishlatilgan kichik hajmli rasmlar. Oʻrta asr qoʻlyozmalarida birinchi qator soʻzlari qizil rang bilan yozilgan. Shu sababli bunday kitoblarni M. deb nomlashgan. Oʻrta asrlar Vizantiyada va Gʻarbiy Yevropa davlatlarida kitob M.si keng tarqalgan. "
    },
    {
        "type": "m",
        "name": "Ministeriallar",
        "info": " (lot. ministerium – xizmat, mansab) – oʻrta asrlar davrida qirol va feodallarga xizmat qilgan kishilar. Ular dunyoviy yoki diniy kishilar boʻlishi mumkin. M. saroyda ma’muriy va xoʻjalik ishlarini bajargan. M. odatda ozod boʻlmagan kishilar ichidan tanlab olingan. Mazkur tartib Germaniyada XI-XIII asrlarda keng tarqalgan. XII-XIII asrlarda ularning bir qismi ozod kishilarga aylanib, dvoryanlar qatlamiga qoʻshilib ketgan. Ular ritsarlar, harbiy xizmatchilar sifatida ham feodal jamiyatda alohida oʻringa ega boʻlgan. "
    },
    {
        "type": "m",
        "name": "Minnezingerlar",
        "info": " (nem. minnesinger – muhabbat qoʻshiqlari kuychisi) – XII-XIII asrlarda nemis shoir–qoʻshiqchilari. Ular asosan, ritsarlarning xonimlarga muhabbatini, xudoga muhabbat va xizmatni, salib yurishlarida ritsarlarning ishtirokini kuylashgan. M.ning taniqli vakillari orasida Genrix fon Morungen va Volter fon der Fogelveydeni koʻrsatish mumkin. XIV asrga kelib byurgerlik madaniyati siqib chiqara boshladi. "
    },
    {
        "type": "m",
        "name": "Minor",
        "info": " (lot.kichik) – merosning odatda (faqatgina) kichik qarindoshlarga qoldirilishi. Mayoratdan farqli ravishda M. dehqonlar oilasida keng tarqalgan."
    },
    {
        "type": "m",
        "name": "Minoritlar",
        "info": " (lot.kichigi) – katolik dinidagi qashshoqlik rohiblik ordenlari. Ularning nizomida qashshoqlikka amal qilish va faqatgina sadaqa hisobiga kun kechirish majburiyati talab qilingan. Oʻrta asrlarda bunday ordenlarga fransiskanlar, dominikanlar, avgustinlar, kapusinlar kabilar kirgan."
    },
    {
        "type": "m",
        "name": "Miparti",
        "info": " – asosan erkaklar kiyadigan ikki xil rangli kiyim. XII asrdan geraldika bilan bogʻliq xolda vertikal ravishda gerb ranglarini oʻzida mujassam qilgan. M.ni koʻproq yoshlar kiyishgan va gotika davrida juda keng tarqalgan."
    },
    {
        "type": "m",
        "name": "Mirakl",
        "info": " (lot.mirakulum – moʻjiza, karomat) – XIII-XIV asrlarda Fransiyada keng tarqalgan va rivojlangan diniy drama janri. Drama syujetida asosan avliyolar va farishtalar bilan bogʻliq moʻjizaviy voqealar yotadi. M.ning mualliflari diniy qonunlarni chetlab oʻtib, istagancha gʻoyalarni berishi mumkin edi. M.lar shaharlarda va ularning markaziy maydonlarida maxsus kostyumlarda ijro etilgan. M. janrida yaratilgan dastlabki asarlar sifatida Jan Bodelning Avliyo Nikolay haqida raqs (1200-y), Ryutbefning Teofil haqida moʻjiza (1261-y) kabi asarlarni koʻrsatish mumkin."
    },
    {
        "type": "m",
        "name": "Miropomazaniye",
        "info": " Hushboʻy yogʻ surtish marosimi – xristian dinida sirli marosim boʻlib, peshona, qoʻl, koʻkrak, koʻz, quloq va burun chekkalariga yogʻ surtilgan. Bu tartib qirollarning taxtga chiqish marosimlarida ham ado qilingan."
    },
    {
        "type": "m",
        "name": "Missioner, missionerlik",
        "info": " (lot. joʻnatish, topshiriq) – diniy tashkilotlar faoliyat turlaridan biri boʻlib, dinga e’tiqod qilmaydigan yoki boshqa dinlarga mansub shaxslarni muayyan dinga kiritishga dav’at etuvchi kishi va uning faoliyatidir. Oʻrta asrlarda Amerikada yangi mustamlakalar qoʻlga kiritilgach Yevropada M.lik ayniqsa avj oldi."
    },
    {
        "type": "m",
        "name": "Misteriya",
        "info": " (yunon.mysterion – sirli, maxfiy) – Gʻarbiy Yevropada oʻrta asrlar davrida diniy namoyish. M. XII-XIII asrlarda vujudga kelib, Fransiya, Angliya va Germaniyada XV asrda rivojlangan. Ularda shahar kengashi va hunarmandchilik sexlari vakillaridan iborat oʻnlab va gohida yuzlab kishilar ishtirok etganlar. Namoyishda spektakl tomoshalariga oʻxshash asarlarni ijro etishib, odatda shaharning markaziy maydoni yoki yarmarkalarida bir necha kun davom etgan. Ba’zida hafta davomidagi namoyishlarda doimiy tamoshabinlar boʻlgan. Ilk M.lardan biri sifatida Adam haqida raqs (XII asr) nomli anglo-normann M.sini koʻrsatish mumkin. Keyingi davrlarda M.larda diniy mazmundagi kitoblardan foydalanish kuchaygan. XVI asrdan boshlab cherkov M.lar oʻtkazishni taqiqlab qoʻydi."
    },
    {
        "type": "m",
        "name": "Mistisizm",
        "info": " (yunon. mystikos – maxfiy) – oʻrta asrlar davri falsafiy yoʻnalishi. Bu aslida Gʻarbiy Yevropa falsafasidagi birinchi yoʻnalish boʻlib, unga Ioann Skot Eriugen asos solgan. Undan tashqari uning asoschilaridan biri sifatida Bernar Klervoskiy ham koʻrsatiladi. Falsafiy yoʻnalishning markazi Fransiyaning Sen-Viktor monastiri qoshidagi diniy maktab edi. Monastirda oʻz davrining yirik faylasuflaridan Gilom Shampo, Gugo Sen-Viktor va Rishar Sen-Viktor kabilar faoliyat olib borgan. Ular hatto sxolastikani M. bilan almashtirish lozim deb ham tushuntirishgan. Bunday qarash tarafdorlari fransiskanlar diniy-qashshoqlik orde-ni a’zolari orasida koʻpchilikni tashkil qilgan. Oʻrta asr pravoslav ta’limotida M. isixazm sifatida Vizantiyada paydo boʻlgan va rivojlangan. Isixazm VII asrda Maksim Xudojoʻy faoliyati natijasida boshlangan. Isixazm ta’limoti haqida Simeon Yangi Xudojoʻy (949-1022) asarlaridan ma’lumot olish mumkin. Isixazmning gullab yashnashi Grigoriy Palam faoliyati bilan bogʻliq. Ular inson xudo bilan bir butun degan qarashlarni ilgari surgan. Ular ibodat davomida koʻz yosh (yurakdan ibodat qilish) toʻkishni targʻib qilib, uni aqlli ibodat deb nomlashgan."
    },
    {
        "type": "m",
        "name": "Mistotlar",
        "info": " – Vizantiyada Dehqonchilik qonuni ga koʻra qishloq xoʻjalik ishchilari (asosan choʻponlar)."
    },
    {
        "type": "m",
        "name": "Mita",
        "info": " – Amerika hindularning ishlab berish majburiyatlaridan biri. U ispanlar tomonidan joriy etilgan."
    },
    {
        "type": "m",
        "name": "Mitra",
        "info": " (yunon. mitra – boshga taqiladigan bogʻich) – katolikda oliy ruhoniylarining boshga kiyib yuradigan tillarang bosh kiyimi. Tantanali marosimlarda kiyilgan."
    },
    {
        "type": "m",
        "name": "Mitropolit",
        "info": " – pravoslav cherkovida patriarxdan keyin turuvchi diniy lavozim. Odatda biror bir davlatning bosh ruhoniysi hisoblangan."
    },
    {
        "type": "m",
        "name": "Modiy",
        "info": " – franklar davlatida 51,1 litrga teng boʻlgan suyuqlik ulchov birligi. "
    },
    {
        "type": "m",
        "name": "Mojnovladalar",
        "info": " (polyak. qudratli) – oʻrta asrlarda Polshada katta ta’sirga ega boʻlgan yirik yer egalari qatlami. XII asrlarda shakllangan. "
    },
    {
        "type": "m",
        "name": "Mokosh",
        "info": " – qadimda sharqiy slavyan qabilalarida yagona ayol xudo boʻlib, to xristianlik dini qabul qilingunga qadar yogʻingarchilik, suv va hosildorlik ilohasi sifatida qaralgan. Yigirish va toʻquvchilik, taqdir va hunarmandchilik, onalar va turmushga chiqmagan qizlar homiysi boʻlgan."
    },
    {
        "type": "m",
        "name": "Monarx",
        "info": " (yunon. monos – yakka va archos – hukmdor) – yakka boshqaruvga asoslangan davlat boshligʻi. Imperator, qirol, podsho, shoh va shu kabilar M. hisoblangan. M. hokimiyati nasldan naslga oʻtgan. "
    },
    {
        "type": "m",
        "name": "Monarxiya",
        "info": " – yagona hukmdor tomonidan boshqariladigan davlat. Oʻrta asrlarda M.ning ilk feodal M., toifaviy M. va mutlaq M. kabi koʻrinishlari mavjud boʻlgan. "
    },
    {
        "type": "m",
        "name": "Monarxomax",
        "info": " (yunon.) – monarxlar bilan kurashuvchilar demakdir."
    },
    {
        "type": "m",
        "name": "Monastir",
        "info": " (yunon.tanho) – rohiblar jamoasi uchun maxsus manzilgohlar. (batafsil monaxlikka qaralsin)"
    },
    {
        "type": "m",
        "name": "Monaxlik",
        "info": " (rohiblik) ordenlari – Rim papasining roziligi va tan olishi bilan, alohida nizomiga ega boʻlgan katolik ruhoniylarining birlashmasi. Birinchi M.O. benediktchilar ordeni edi. Ordenning nizomi Benedikt Nursiyskiy tomonidan tuzilganligi uchun shunday atalgan. Benediktchilar ordeni boshqa ordenlarga nisbatan ilk oʻrta asrlarda kengroq yoyilgan. X-XI asrlarda Klyuniychilik harakati benediktchilarning islohotchilik oqimi sifatida shakllangan. XII asr 1-yarmi va XIII asrda bir qancha ordenlar tashkil topgan boʻlsada, ammo salib yurishlari davrida boshqa dindagilarga qarshi kurashish uchun ommaviy ravishda diniy-ritsarlik ordenlari tashkil etilgan. Tampliyerlar, ioanitlar, tevton ular orasida eng yiriklari edi. Shuningdek, rekonkista harakati davrida Pireney yarim orolida ham bir nechta diniy-ritsarlik ordenlari tashkil topgan. XIII asrda qashshoqlik ordenlari sifatida fransiskanlar va dominikanlar ordenlari tashkil topgan. Dominikanlar ordeni inkvizitsiya bilan shugʻullanishgan. Diniy-ritsarlik ordenlari erkaklar a’zoligiga asoslangan boʻlsada, ammo bir nechta ayollar ordenlari, jumladan briggit ayollari, klariss ayollari, dominikan ayollari va boshqa ordenlarni koʻrsatish mumkin. XIII asr boshlarida ordenlarning soni keskin ortib ketgan. 1215-yildagi Toʻrtinchi Lateran soborida amalda yangi ordenlar tashkil qilish taqiqlab qoʻyilgan. Keyinchalik yangi ordenlar tashkil qilish faqat Rim papalarining ruxsati bilan amalga oshirilgan."
    },
    {
        "type": "m",
        "name": "Monaxlik, rohiblik",
        "info": " (yunon. monos – yolgʻiz) – aslida diniy hayotning bir koʻrinishi. Unga koʻra jamiyatdan uzilish, dinga berilish va uzlatga chekinishni anglatgan. Monaxlar uchta – donishmandlik, qashshoqlik va itoatkorlik an’anaviy qoidalariga amal qilishgan. Monaxlar alohida tashkil qilingan monastirlarda yashaganlar. M. xristian dinida antik davrdayoq Rim imperiyasining sharqiy provinsiyalarida – Misr, Suriya, Falastinda vujudga kelgan. Dastlab monaxlar darveshlik sifatida vujudga kelgan boʻlib, ular orasida Pavel Fiveyskiy va Antoniy (III asr) lar mashhur boʻlgan. Monax darveshlarning jamoalari bir joyda umumiy yashash joylarida yashaganlar va ularning birinchi umumiy yashash joyi – Muqaddas Paxomiy 323-yil Misrda paydo boʻlgan. Shu bilan birga birinchi monaxlar nizomi ham Misrda tuzilgan. Monaxlar dindorlar orasidan yetishib chiqqan va ular Iso paygʻambarning gʻoyalarini davom ettirishni maqsad qilishgan. Koʻplab tadqiqotchilarning fikricha, monaxlar cherkov va imperator hokimiyati oʻrtasidagi ziddiyat sababli vujudga kelgan. Birinchi monaxlar ma’lumotsiz boʻlib, asosan dehqonlar boʻlgan. Oʻzlarinig noodatiy yashash tarzlari sababli monaxlar xalq orasida mashhur boʻlib ketishgan. Monaxlarning xalq orasida ta’siri ortib borishi ularni ruhoniylar bilan raqobatga borishiga sabab boʻlgan. Yepiskoplar bir necha asr davomida monaxlarni oʻz nazoratlariga olish uchun harakat qilganlar. M. gʻoyasining haqiqiy targʻibotchisi Vasiliy Kesarskiy (IV asr) boʻlib, u monaxlar turmush tarzi tartiblarini ishlab chiqqan. Vasiliy Kesarskiy hayotlik davridayoq u ishlab chiqqan tartiblar amal qiladigan dastlabki monastirlar tashkil qilina boshlagan. Shu yerlarni shifoxona va gʻaribxonaga aylantirib, bolalar va qariyalarni ovqatlantirgan. Koʻplab monastirlar davlat va badavlat kishilardan hadyalar olish hisobiga oʻz yer maydonlariga ega boʻlishgan. Dehqonlar oʻz yerlarini katta yer egalari hisobiga oʻtib ketishlarini oldini olish uchun monastirlar hisobiga yerini topshirib, shu yerda mehnat qila boshlagan. Monaxlar qoidasiga koʻra ular oʻz mehnatlari hisobiga kun kechirishgan. Shu tariqa koʻplab monastirlar katta yerlarga egalik qilishgan. Gʻarbiy Yevropada sharqqa nisbatan monastirlar koʻproq boʻlgan. Monaxlar oʻrta asr Yevropa jamiyatidaga ta’siri kuchli qatlamga aylanishgan. Monastirlar esa fan va madaniyat oʻchogʻi hisoblangan. Monaxlar orasidan oʻrta asrlar davrining mashhur olimlari yetishib chiq-qan. Monaxlar qoʻlida katta siyosiy kuch jamlanib, ular inkvizitsiyani boshqarishgan va salib yurishlarini tashkil qilishgan. "
    },
    {
        "type": "m",
        "name": "Monofelitchilik",
        "info": " (yunon. monos – yakka va thelysis – iroda) – VII asrda vujudga kelgan xristianlikdagi ta’limoti. Mustahkam e’tiqod (ortodoks) va monofizitlik oʻrtasidagi ziddiyat sabab yuzaga kelgan. Ular Iso paygʻambarni xudo va inson tabiatiga xos deb koʻrsatishgan. 680-681-yillardagi butun jahon soborida ularning qarashlariga mos ravishda Iso paygʻambarni inson va xudo tabiatiga xos deb koʻrsatgan."
    },
    {
        "type": "m",
        "name": "Monofizitlik",
        "info": " (yunon. monos – yolgʻiz va physis – tabiat) – V asrda Vizantiyada vujudga kelgan diniy ta’limot boʻlib, uning asoschisi Konstantinopol arximandriti Yevtixiydir. Ular Iso paygʻambarni xudo tabiatiga xos deb tushuntirishgan, yani nestorianlikdan farqli ravishda Isoning ilohiy hususiyatlarini tan oladilar. Yevtixiy tarafdorlari 449-yildagi Efes soborida Mustahkam e’tiqod (ortodoks) qarashlarini tan olishgan. 451-yildagi Xalkidon soborida ular daxriylar sifatida e’lon qilingan. Monofizitlar Armanistonda katta mavqega erishib, Vizantiyadan mustaqil boʻlishni targʻib qilishgan. M. cherkovlari bundan avval Efiopiyada tashkil qilingan."
    },
    {
        "type": "m",
        "name": "Moralite",
        "info": " – oʻrta asrlar va Uygʻonish davri dramatik spektaklning oʻziga xos turi boʻlib, unda personajlar sifatida odamlar emas, balki mavhum tushunchalar qoʻllaniladi. XV-XVI asrlarda Gʻarbiy Yevropa teatrida nasihat tarzidagi yoʻnalish. Fransiya va Angliyada paydo boʻlgan. Unda Donishmandlik, Bagʻrikenglik kabi obrazlar mavjud boʻlgan, yovuzlik va ezgulik oʻrtasidagi kurash talqin qilingan. M.da ma’lum ma’noda antifeodal qarashlarning ta’sirini ham koʻrish mumkin boʻlgan. "
    },
    {
        "type": "m",
        "name": "Morgana",
        "info": " – oʻrta asr Angliyasida qirol Artur toʻgʻrisidagi afsonalarda farishta yoki yovuz jodugar. Birinchi marta Galfrid Monmutskiyning Merlinning hayoti asarida tilga olingan."
    },
    {
        "type": "m",
        "name": "Morey knyazligi",
        "info": " – Axey kanyazligiga qaralsin."
    },
    {
        "type": "m",
        "name": "Morisklar",
        "info": " (lot. isp. moro – mavr) – rekonkista harakatidan keyin Ispaniyada qolgan va xristianlikka majburiy oʻtkazilgan mavrlarning nomlanishi. 1609-1610-yillarda mamlakatdan toʻliq siqib chiqarilgan."
    },
    {
        "type": "m",
        "name": "Mosarablar",
        "info": " (isp.) – musulmonlar Ispaniyasidagi arab tili va hayot tarzini qabul qilgan xristian aholisi. Keng ma’noda 711-1492-yillar oraligʻida Pireney yarim orolining musulmonlar tasarrufida boʻlgan hududlarida istiqomat qilgan xristianlarning umumiy nomi. Musulmon hukmdorlar tomonidan ularga diniy e’tiqod erkinligi berilgan."
    },
    {
        "type": "m",
        "name": "Mozaika",
        "info": " (lot. musivum – muzalarga oid) – turli xil rangli shishalar, rangli toshlar, yogʻoch, metall va emaldan alohida qilib, tartib bilan taxlab chiqilgan tasvir yoki naqsh. M.larni yasashning ikki xil turi boʻlib, birinchisi mayda shisha kubiklaridan yasash va Qadimgi Rim texnikasi boʻyicha rangli toshlardan yasash. Yana bir holatda turli xil rangli yupqa marmar plastinkalari va yashmadan tayyorlangan."
    },
    {
        "type": "m",
        "name": "Mudexarlar",
        "info": " (arab. mudajan – qoʻlda yasalgan, uy sharoitida tayyorlangan) – Pireney yarim orolida rekonkista harakatidan keyin qolgan musulmon aholisi. Dastlab ular oʻz yerlarini saqlab qolishgan va islom diniga e’tiqod qilishlari, oʻz an’analariga amal qilishlari mumkin boʻlgan. 1492-yilda Granada amirligining qulashidan keyin majburiy ravishda xristianlikka oʻtkazila boshlagan. Shu davrdan boshlab, ular morisklar deb nomlangan."
    },
    {
        "type": "m",
        "name": "Muqaddas",
        "info": " Rim Imperiyasi (lot. Sacrum Imperium Romanum Nationis Germanicae, nem. Heiliges Römisches Reich Deutscher Nation. German millatining M.R.I.) – Gʻarbiy Yevropaning katta qismini oʻz ichiga olgan, tarkibiga Germaniya, Italiya, Chexiya, Niderlandiya va ularga yaqin hududlar va xalqlar kirgan davlatusti ittifoq shaklidagi oʻziga xos davlat. 962-yilda Germaniya qiroli Otton I tomonidan tashkil etilgan va Rim imperiyasiga qiyos qilingan. U rimliklar va franklar imperatori unvoni bilan atalgan. Otton II (973-983) Rim imperatori unvonini olgan. Rim imperiyasi degan tushuncha tarixiy manbalarda ilk bora 1034-yilda tilga olingan. 1157-yilda Fridrix I Barbarossa oʻzining siyosiy yozishmalarida imperiya nomini M.R.I. sifatida qoʻllay boshlagan. M.R.I. lotincha nomlanishda birinchi marta 1254-yilda, uning nemischa muqobili Karl IV (1346-1378) davrida paydo boʻlgan. German millati degan tushunchaning qoʻshilishi XV asr oʻrtalariga – nogerman yerlarining katta qismi boy berilib, imperiya milliy nemis davlatchilik birlashmasi sifatida koʻrinish olgan paytiga borib taqaladi. M.R.I. 1806-yilga qadar mavjud boʻlgan."
    },
    {
        "type": "m",
        "name": "Muladlar",
        "info": " (isp.) – musulmonlar Ispaniyasidagi islomni qabul qilgan xristianlar. Ular aholining kattagina qismini tashkil qilishgan. E’tiqodlarini oʻzgartirishnining asosiy sababi xristian va yahudiylardan olinadigan soliqlardan qutilish boʻlgan. "
    },
    {
        "type": "n",
        "name": "Nansi",
        "info": " – Fransiyaning shimoli-sharqidagi shahar. Bu yerda Burgundiya gersogi Karl Jasur qoʻshini bilan Rene gersogining asosini shvetsar yollanma askarlari tashkil qilgan armiyasi toʻqnash kelgan (1477-yil 5-yanvar). Jangda Karl Jasur yengiladi va natijada Burgundiya yerlari qirol Lyudovik XI qoʻshini tomonidan bosib olindi."
    },
    {
        "type": "n",
        "name": "Natural xoʻjalik",
        "info": " – Gʻarbiy Yevropada ilk oʻrta asrlarda asosini mayda dehqonchilik xoʻjaligi tashkil etuvchi xoʻjalik tipi. U oʻzida qishloq xoʻjalik texnikalarining quyi darajada rivojlanganligi uchun ham dehqonchilik va hunarmandchilikni birlashtirgan. Natural xoʻjalik hukmronligi sharoitida mahsulotlar asosan, sotish uchun emas, ishlab chiqaruvchi yoki yetishtiruvchining oʻz ehtiyoji uchun ishlab chiqarilgan. "
    },
    {
        "type": "n",
        "name": "Navarra kolleji",
        "info": " – XIV-XV asrlarda Parij universitetining eng mashhur oʻquv muassasasi, fransuz gumanizmining beshigi. 1304-yilda qirol Filipp IV Chiroylining rafiqasi Janna Navarskiy tomonidan asos solingan Parij universitetidagi birinchi institut hisoblangan. Asosan ilohiyot oʻqitilgan, shuningdek grammatika va falsafa oʻqitilgan. Stipendiyalar (bursalar) garchi kam boʻlsada, ammo ovqatlanish uchun yetarli boʻlgan. Kambagʻallik – kollejga kirishning asosiy sharti boʻlgan, kimda kim benefitsiy olsa, u shu zahoti kollejdan chetlashtirilgan va uning oʻrniga navbatdagi qashshoq kishi olingan. Mana shu omil tufayli Parijda quyi tabaqadan chiqqanlar ham oʻz savodini oshirish imkoniyatiga ega boʻlgan. Sarbonnaning eshiklari butun dunyoga ochiq boʻlgani singari, kollejning eshiklari butun Fransiya uchun ochiq boʻlgan. Qirolning ruhoniysi kollejning bosh magistrini va stipendiya oluvchisini tayinlagan; Fransiyaning Hisob palatasi uning daromadlarini nazorat qilib borgan."
    },
    {
        "type": "n",
        "name": "Nef",
        "info": " (lot.navis – kema) – 1) Yevropada X-XVI asrlarda baland bortlarga va aylanasimon shakldagi korpusga ega boʻlgan parusli harbiy-savdo kemasi; 2) Ustunlar qatori bilan ajralib turuvchi gotik uslubidagi ibodatxonaning ichki qismi. Soborda bir necha N.lar boʻlishi mumkin."
    },
    {
        "type": "n",
        "name": "Nepotizm",
        "info": " – (lot.nepos – nevara) – Rim papasi tomonidan oʻz qarindoshlariga serdaromad mansablarni, oliy cherkov unvonlarini, yerlarni tarqatishi va berishi. XV-XVI asrlarda keng tarqalgan. Natijada Borgeze, Ludovizi, Aldobrandini kabi mashhur oilalar paydo boʻldi. Nepotizm atamasi oshna-ogʻaynigarchilikning turdosh mazmuniga aylandi."
    },
    {
        "type": "n",
        "name": "Nestorianlik",
        "info": " – Konstantinopol patriarxi Nestoriyning (450-yilda vafot etgan) Iso Masixga oid ta’limoti. U Iso Masix tabiatini ilohiy (Xudo-Oʻgʻil) va insoniyga (Iso) ajratadi. Uning ta’limoticha, Iso insondir (shuning uchun Bibi Mariyam xudoning onasi emas, inson onasidir), u keyinroq Xristga aylandi. N.da paygʻambarning insoniy jihati tan olinadi. Efesdagi 431-yildgi butun jahon soborida N. daxriylik sifatida e’lon qilindi. Vizantiyada nestorianlarning qatagʻon qilinishi ularning qoʻshni Eron hududidan panoh izlashlariga majbur etdi. N. Vizantiyaning sharqiy hududlarida keyingi asrlarda ham saqlanib qoldi. Erondan tashqari unga sodiq boʻlgan kishilar Hindistongacha yetib borgan. Ayrim ma’lumotlarga koʻra, ba’zi moʻgʻul qabilalari orasida ham ularning Osiyo va Yevropaga yurishlari vaqtida N.ka e’tiqod qiluvchilari boʻlgan."
    },
    {
        "type": "n",
        "name": "Neystriya",
        "info": " – franklar davlatining gʻarbidagi tarixiy viloyat, Sheld va Luara daryolari oraligʻida joylashgan. Avstraziya bilan raqobatda boʻlgan."
    },
    {
        "type": "n",
        "name": "Nibelunglar haqida qoʻshiq",
        "info": " – asosida Xalqlarning buyuk koʻchishi davridagi german rivoyati yotgan nemis qahramonlik eposi. Bizgacha toʻliq va parchalar holatida 33 ta qoʻlyozmada yetib kelgan. Fransiya va Ispaniyadagi eposlardan farqli ravishda ancha afsonalashtirilgan. Unda protiplarga ega boʻlgan qahramonlar, jumladan, Etsel (Atilla), Ditrix Bernskiy (Teodorix Buyuk), burgundlar qiroli Gunterlar aks ettirilgan. Dostonning tarixiy asosini 437-yilda xunnlar tomonidan yoʻq qilingan Burgundlar qirolligi inqirozi yotadi. Lekin XIII asr boshlarida yaratilgan mazkur dostonda bu voqealar yangicha talqinda aks ettiriladi va Germaniyaning XII asrdagi feodal-ritsarlik hayoti bilan bogʻlanadi. Ikki qismdan iborat boʻlgan doston 39 ta qoʻshiqdan – avantyurdan tarkib topgan. Birinchi qismda Zigfrid Niderlandskiyning fojiasi tasvirlanadi. Yoshlik yillarida koʻplab qahramonlik koʻrsatgan Zigfrid Nibelunglar – xazina sohiblari va ularni himoya qiluvchi afsonaviy mavjudotlar xazinasini qoʻlga kiritadi. Shundan soʻng u Burgund qirolining goʻzal singlisi Krimxildaning qoʻlini soʻrash uchun Burgundiya qirolining saroyiga boradi. Ungacha u Gunderga yordam berish uchun jasur island qirolicha Brumxildaning qoʻlini soʻrab borgan edi. Tashkil etilgan pahlavonlar kurashida Gunter koʻrinishida qatnashadi va gʻalaba qozonadi. Bir necha yillar oʻtib, bu sir fosh boʻlgach, Brumxilda ov paytida Zigfridni oʻldiradi, uning qoʻlidagi Nibelunglar xazinasi boʻlsa maxfiy ravishda Reyn suvlariga tushib ketadi. Dostonning ikkinchi qismida Krimxilda haqida hikoya qilinadi, u eri vafotidan 13 yil oʻtib xunnlar qiroli Etselga turmushga chiqadi. U aldov yoʻli bilan burgund qirollarini Etselning Vengriyadagi saroyiga taklif etadi va ziyofat vaqtida mehmonlar va mezbonlar oʻrtasida janjal keltirib chiqaradi. Ushbu janjalda barcha burgundlar va xunnlar, ulardan keyin Krimxildaning oʻzi ham halok boʻladi."
    },
    {
        "type": "n",
        "name": "Nika",
        "info": " – 532-yil 11-17-yanvarda Konstantinopolda koʻtarilgan xalq qoʻzgʻaloni. Qoʻzgʻalonchilarning shartli belgisi boʻlgan N. (Gʻalaba qozon!) chaqirigʻidan olingan. Hokimiyatning soliq istibdodi, Yustinianning cherkov siyosati oqibatida daxriylik va ma’jusiylikning ta’qib qilinishi kabi omillar qoʻzgʻalonga sabab boʻlgan. Senatda muxolifatdagilar yangi hukmdor Ipatiyani tantanali suratda imperator deb e’lon qildi. Qoʻzgʻalon shu darajaga borib yetdiki, hatto amaldagi imperator Yustinian I poytaxtdan qochib ketish harakatiga tushib qoladi. Qoʻzgʻalon tarkibidagi turli siyosiy guruhlarning boʻlishi uning ayni vaqtda tanazzuliga ham sabab boʻldi. Xalq ommasining kuchayib ketishidan qoʻrqqan zodagonlarning bir qismi qoʻzgʻalonchilar safini tark etdi (bunga ma’lum ma’noda imperatorning oltinlari ham ta’sir koʻrsatgan). Velizariy va Mund boshchiligidagi imperiya qoʻshinlari qoʻzgʻalonchilarning ippadromdaligidan foydalanib ommaviy qatli om uyushtirdi. Natijada 30 mingga yaqin qoʻzgʻalonchilar oʻldirildi. Shu tariqa N. qoʻzgʻaloni bostirildi."
    },
    {
        "type": "n",
        "name": "Nikteparx",
        "info": " – Vizantiyada eparx yordamchilari. Kichik eparx."
    },
    {
        "type": "n",
        "name": "Nikeya imperiyasi",
        "info": " – Vizantiya hududida qaror topgan eng ta’sirli va iqtisodiy barqaror yunon davlatlaridan biri (1204-1261). Uning tarkibiga Nikeya, Nimfey, Smirna, Filadelfiya kabi boy hududlar kirgan. Davlatning asoschisi gʻayratli va aqlli hukmdor Feodor I Laskaris (1206-1222, 1204-1206-yillarda Nikey despoti) boʻlgan. U qisqa vaqt ichida yerlarning katta qismini oʻz ixtiyoriga oʻtkazishga erishdi, bu uning qudratli hukmdorga aylanishiga zamin yaratib berdi. Olingan yerlarni imperatorga harbiy xizmat oʻtash sharti bilan proniya tarzida oʻz tarafdorlariga tarqatdi. Proniyalar ustidan oliy egalik huquqini saqlab qoldi, bu esa feodallarning taxt atrofida uyushishiga va imperiyaning harbiy qudrati mustahkamlanishiga olib keldi. Ioann III Duka Vatas (1222-1254) Feodor I ning vorisi va kiyovi boʻlib, u taniqli boshqaruvchi hamda qoʻmondon boʻlgan. Uning boshqaruvi davrida imperiya hududi sezilarli ravishda kengayib, hunarmandchilik ishlab chiqarishi rivojlandi, qoʻshnilar bilan savdo-sotiqni rivojlantirdi. Qoʻli ochiq hukmdor sifatida san’at va fanga homiylik qildi. Ioann III ning vorisi boʻlgan oʻgʻli Feodor II Laskaris (1254-1258) mashhur faylasuf sifatida imperiyani madaniyat markazlaridan biriga aylantirdi. 1261-yilda Nikeya imperatori boʻlgan Mixail VIII Konstantinopolga muvaffaqqiyatli yurishni amalga oshirib, Vizantiya imperiyasini qayta tikladi."
    },
    {
        "type": "n",
        "name": "Nikopol salib yurishi",
        "info": " – 1396-yilda Yevropaning besh davlati – Vengriya, Germaniya, Chexiya, Fransiya va Polshaning vengr qiroli Sigizmund I tashabbusi bilan usmoniy turklarga qarshi amalga oshirgan yurishi. Yurishdan koʻzlangan asosiy maqsad XVI asr 60-yillaridan boshlangan usmoniy turklarning Yevropa yurishlarini toʻxtatish edi. 25-oktabrda Nikopol yaqinida boʻlib oʻtgan jangda Yildirim Boyazid yevropalik ritsar-salibchilarni magʻlubiyatga uchratdi va 10 ming nafar ritsarlarni asirlarga olgan (ulardan 300 nafar taniqli asirlarning joni saqlab qolinib, katta toʻlov evaziga qoʻyib yuborilgan). Ushbu jangdan keyin usmoniy turklar Bolqon yarim orolida toʻla mustahkamlanib oldi va Gʻarbiy Yevropaga doimiy tahdid solib turishdi."
    },
    {
        "type": "n",
        "name": "Nobilitet",
        "info": " (nobilitas – sharaf, aslzodalik, mashhurlik) – oʻrta asr dvoryanlari, butun feodallar tabaqasi. Turli xil dvoryanlar qatlamini: qiroldan tortib yarim dehqonchilik bilan hayot kechiruvchi qashshoqroq feodallarni anglatish uchun ishlatilgan. N.lar yuqori va quyi qatlamlarga ajratilgan. Mas. Fransiyada oliy qatlam N.larini shatelenlar, ya’ni qasr egalari; baronlar (vikontlar, graflar va gersoglar) va boshqa feodallar (qirollarni ham qoʻshgan holda) tashkil qilgan. Quyi qatlamga qashshoq ritsarlar deb ataluvchi oddiy ritsarlar kirgan. Bu ritsarlarning ayrimlari kelib chiqishiga koʻra ministeriallarga borib taqalgan, ba’zan hatto feodal dvoryanlar qatoridan oʻrin egallashga ruxsat olgan ozod boʻlmagan kishilar ham boʻlgan. XII asrga kelganda N.larning quyidagi alohida jihatlari namoyon boʻlgan: taniqli ajdodlardan kelib chiqqanlik, ya’ni aslzodalik; yer-mulklarga egalik; qaram kishilar ustidan sud-senorlik huquqiga egalik; senorial-vassallik aloqalari tizimiga kirganlik; harbiy ish bilan professional mashgʻullik. Uzoq vaqtlar davomida N.lar tabaqalarining kengayishi aniq chegaralab qoʻyilmagan. Mas. Angliyada yillik daromadi 40 funtdan ortiq boʻlgan kishilar oʻz-oʻzidan dvoryanlarga aylangan. Toʻgʻri, dvoryanlar uchun ayrim cheklovlar boʻlgan: ularni ommaga qoʻyishmagan, turnirlarda ishtirok etishlarini chegaralanganlar va boshqalar. XII asrdan boshlab Gʻarbiy Yevropada dvoryanlar harbiy ishni oʻz monopoliyasiga aylantirib olishdi. Armiyaning asosini professional dvoryanlar-ritsarlar tashkil eta boshladi."
    },
    {
        "type": "n",
        "name": "Normannlar",
        "info": " (shimol odamlari) – VIII-XI asrlar davomida Gʻarbiy Yevropa davlatlariga qaroqchilik yurishlarini uyushtirgan skandinavlarga nisbatan qoʻllanilgan termin. Fransuz va nemislarda shu nom bilan, inglizlarda –daniyaliklar, irlandlarda – ostmanlar nomi bilan atalgan. Gʻarbga qaroqchilik uyushtirgan shved, norveg va daniyalik vikinglar (Skandinaviyaning oʻzida harbiy yoki qaroqchilarni shu nom bilan atashgan) lotin tilli manbalarda N. nomi bilan mashhur boʻlgan. Rus yilnomalarida vikinglar varyaglar deb keltiriladi. "
    },
    {
        "type": "n",
        "name": "Normand xronikasi",
        "info": "– XIV asrda noma’lum muallif (taxminan normandlarga mansub ritsar) tomonidan yozilgan xronika. Unda Yuz yillik urush davrida Normandiyadagi voqealar tilga olingan boʻlib, aksariyatida muallifning oʻzi ishtirok etgan harbiy harakatlar haqida hikoya qilinadi. Jakeriya qoʻzgʻaloni va Eten Marsel boshchiligidagi Parijdagi qoʻzgʻalon tavsifiga muallif dushmanlik munosabatida yondoshgan. Xronika 1368-1372-yillar oraligʻida qadimgi fransuz tilida yozilgan."
    },
    {
        "type": "n",
        "name": "Notabllar",
        "info": " (lot.notabilis – mashhur, taniqli, buyuk) – Fransiyada XIV-XVIII asrlarda shaxsan qirol tomonidan nisbatan ta’sirli va taniqli boʻlgan qirollik xonadoni vakillari, saroy dvoryanlari vakillari, ruhoniylarning oliy qatlami, shahar merlari va Parij universitetining vakillari chaqiriladigan alohida kengashning a’zolari. Dastlab XIII asrdan chaqirila boshlangan. Karl V davrida alohida mavqega erishdi (chunki qirol General shtatlarni iloji boricha kamroq chaqirishga harakat qilgan), keyinroq mustahkamlanib, doimiy koʻrinishni kasb etdi. Lekin bu kengash muntazam chaqirilmagan, koʻpincha maslahat xarakterida faoliyat koʻrsatgan va koʻp jihatdan General shtatlar vakolatlariga yaqinlashib borgan; kengash qirollik hokimiyati qoʻlda boʻysunuvchi qurolga aylangan. Mazkur kengashlarda asosan, moliyaviy (soliqlar joriy qilish uchun) va ma’muriy masalalari maslahatlashilgan."
    },
    {
        "type": "n",
        "name": "Novella",
        "info": " – yangi qonunlar. Fuqaro huquqlari toʻplami tarkibidan biri. Asosan Yustinian davrida sodir boʻlgan huquqshunoslik masalalari aks yetgan."
    },
    {
        "type": "n",
        "name": "Novellino",
        "info": " – 1281-yildan oldin tuzilgan italyan tilidagi yuz novelladan iborat toʻplam. Uning dastlabki nashri 1525-yilda Bolonyada Yuz qadimgi novella nomi bilan nashrdan chiqqan."
    },
    {
        "type": "n",
        "name": "Novisiat",
        "info": " – rohiblik ordenlarining a’zolari boʻlgan rohiblikka dastlabki tayyorlov instituti. Rohiblikka qabul qilinganga qadar oʻqish davri boʻlgan. Novisiy (tinglovchi) dunyoviy kishilarnikidan farq qiluvchi ordenning alohida kiyimini kiygan, orden nizomiga rioya qilgan va boshliqqa soʻzsiz boʻysungan va garchi bu sotqinlik sifatida baholansada, istalgan vaqtda dunyoviy turmush tarziga qaytgan. N.da oʻqish odatda bir yil boʻlib, oʻshandan soʻng sochi olinib, rohiblik kiyimini kiygandan keyin toʻla huquqli rohibga aylangan."
    },
    {
        "type": "n",
        "name": "Nunsiy",
        "info": " (lot.xabarchi) – odatda katolik dini keng tarqalgan mamlakatga yuborilgan Rim papasining oliy rangadagi doimiy diplomatik vakili. Koʻpchilik katolik mamlakatlarida N. diplomatik korpus boshligʻi (duayenami–oqsoqoli) hisoblanadi."
    },
    {
        "type": "n",
        "name": "Noʻgʻay oʻrdasi",
        "info": " (Mangʻit yurti) – XIV asr oxiri–XV asr boshlarida Oltin Oʻrdaning parchalnishi bilan Volga va Ural oraligʻidagi hududlarda tashkil topgan davlat tuzilmasi – Mangʻit yurti. Davlat asosi Oltin Oʻrdada tumanboshi boʻlgan va 1392-yilda oʻzining mangʻit qabilasining ulugʻ beyiga aylangan Edigey tomonidan qoʻyildi. 1440-yilda Oltin Oʻrdaning sharqiy qanotidagi vassal davlat – Oʻrda-Edjen Ulusi parchalannishi bilan N.Oʻ mustaqil davlat sifatida shakllanishi nihoyasiga yetdi. Taxminan XV asr 2-yarmida mangʻit biylari va murzalarga boʻysungan koʻpchilik qabilalar umumiy noʻgʻay nomi bilan atala boshlagan. Mangʻit yurti boʻlsa N.Oʻ. yoki Ulus-i Nuga deb nomlangan. XVI asrda. Noʻgʻay Oʻrdasi gʻarbda Volgadan to sharqda Irtishgacha, shimolda Kamadan janubda Sirdaryogacha boʻlgan hududlarni egallagan. Oʻrda hududida 120 ga yaqin qabilalar (ellar) yashagan. Oliy hokimiyat odatda Edigey avlodidan boʻlgan biyga tegishli edi. N.Oʻ. 2 qanotga boʻlingan: oʻng qanot, Ural daryosidan gʻarbda, va chap, Ural daryosidan sharqda. Qozon xonligi Rossiya tomonidan tomonidan bosib olingandan soʻng, N.Oʻ.da moskvaparast yoʻnalish tarafdorlari va uning muxoliflari oʻrtasida oʻzaro ichki kurash boshlandi, bu esa davlatning Katta Noʻgʻay, Kichik Noʻgʻay va boshqa bir qancha Oʻrdalarga parchalanishiga olib keldi."
    },
    {
        "type": "o",
        "name": "Obodritlar",
        "info": " (bidrichlar, abodritlar) – polab slavyanlariga mansub boʻlgan oʻrta asr slavyan qabilalalari ittifoqi. VII-XII asrlarda O. rereglar qabilasi boshchiligida oʻziga xos konfederatsiyani namoyon etgan. Buyuk Karl davrida O. franklar tomonida lyutichlar va sakslarga qarshi yurishlarda ishtirok etgan."
    },
    {
        "type": "o",
        "name": "Obrok",
        "info": " – feodal yer rentasi shakllaridan biri. O. ikki xil boʻlgan. 1) Naturalli yoki mahsulotli, ya’ni bunda O. feodalga dehqon xoʻjaligida ishlab chiqarilgan mahsulotlar (shu jumladan uy hunarmandchiligi mahsulotlari) bilan toʻlangan; 2) Pulli O. (chinsh). "
    },
    {
        "type": "o",
        "name": "Odal",
        "info": " – Shvetsiya va Daniyada patriarxal oilaning yer mulki. Norvegiyada merosiy oilaviy yer."
    },
    {
        "type": "o",
        "name": "Oksford proviziyalari",
        "info": " – 1258-yil iyunda Oksfordda quturgan parlament deb ataluvchi parlament tomonidan qabul qilingan talabnoma. U 29 banddan iborat boʻlgan. Unda qirol va uning amaldorlari tomonidan markazda va chekka hududlarda yoʻl qoʻyilgan tartibsizlik va hokimiyatni su’istemol qilish hollari sanab koʻrsatildi, sohada islohotlar oʻtkazish qat’iy talab qilindi. Undan tashqari: qirollik yashaydigan qasrlarini qoʻriqlash Angliya qirolligi hududida tugʻilgan ishonchli fuqarolarga topshirilishi kerak; dengiz qirgʻoqlaridagi qirollikka tegishli qasrlar ham koʻpgina xavflarning mavjudligini hisobga olgan holda, asl kelib chiqishi ingliz boʻlgan qirolning ishonchli fuqarolari tomonidan qoʻriqlanishi lozim; baronlar kengashi roziligisiz hech kimga Angliya qirolligi hududidagi dengiz qirgʻoqlari va unga qoʻshni boʻlgan orollarda qasrlarni harbiy jihatdan mustahkamlashga ruxsat berilmasin, aks holda bundan koʻp xavf tugʻilishi mumkin; qirol oʻz homiyligida boʻlgan vafot etgan vassallarning qizlarini, ingliz qirolligidan boʻlmagan kishiga erga bermasin kabi talablar mavjud. Bu moddalarning (bandlarning) koʻpchiligi qirol oʻz qasrini yashash uchun berib qoʻygan va oʻz vassallarining boy merosxoʻr qizlariga uylantirib qoʻygan chet ellik avantyuristlarga qarshi qaratilgan edi. Qirolga topshirilgan arznoma qarab chiqilgach, baronlardan iborat 24 lar kengashi toʻliq tashkil etildi va u tezda islohotlarni oʻtkazishga kirishdi. Yangi siyosiy dastur ishlab chiqildi. Bu dasturning asosiy xususiyatlari: qirol huzurida oʻn beshlar kengashi deb atalgan doimiy kengash tuziladi va u qirolga qirol va qirollikka tegishli barcha masalalar boʻyicha toʻgʻri maslahatlar berib turadi va nimani tuzatish kerak deb hisoblasa, oʻsha narsani tuzatadi, boshqa lavozimdagilar ushbu kengash nazorati ostida boʻladi; 4 yilda bir marotaba, ma’lum muddatda davlatning umumiy holatini aniqlash uchun parlament chaqirilib turiladi. Parlament qirolning maxsus buyrugʻi bilan favqulodda holatlarda ham chaqirilishi mumkin. Parlament 27 a’zodan iborat boʻlib, Asosan,  kengashi va yana 12 ta saylangan baronlardan iborat boʻladi va ular umumiy ishni mamlakatning barcha jamoasi nomidan hal qiladilar kengashi a’zolari va parlament majlisiga qatnashish kerak boʻlgan 12 kishidan iborat saylab qoʻyiluvchi baronlar oʻsha zahotiyoq 24 lar kengashi tomonidan saylanadi. Bu kengashga qirol nomidan cherkovda ham islohot oʻtkazish vazifasi yuklanadi. Bundan tashqari, har bir graflikda toʻrt ritsardan iborat maxsus guruh tashkil etildi. Uning vazifasi mahalliy ma’muriyat xodimlarining sheriflar, beyliflar va boshqa amaldorlarning kishilarga nisbatan nohaqliklari toʻgʻrisida arz-dodlarini qabul qilish va amaldorlarga nisbatan jinoiy ish qoʻzgʻab sayyor sud’yalarga oshirish edi; shu davrgacha butunlay chet elliklar qoʻlida boʻlib kelgan qirolning qasrlari kelib chiqishi asli ingliz boʻlganlar qoʻliga oʻtishi kerak edi. Ular esa, oʻz navbatida sadoqat bilan xizmat qilishga, bu qasrni faqatgina, qirol va uning merosxoʻrlariga qirollik kengashi buyrugʻiga koʻra topshirishga qasamyod qilishlari kerak edi, Yuqori darajadagi amaldorlar sherif va xazinada ishlaydigan amaldorlarning hokimiyati (vazifalari) qat’iy belgilab qoʻyiladi va qirollik kengashiga boʻysundiriladi. Ular tomonidan ta’magirlik qilishga mutlaqo chek qoʻyiladi; xazina palatasidagi yuqori lavozimli shaxslar obroʻli boʻlishi kerak va davlat daromadlari boshqalarning emas, faqat oʻshalarning qoʻliga kelib tushishi kerak."
    },
    {
        "type": "o",
        "name": "Oldormen",
        "info": " (ingl.) – 1) sex (gildiya) oqsoqoli; 2) shahar magistratligi yoki graflik kengashi a’zosi boʻlib, u tartib va qonunlarga rioya qilinishini nazorat qilgan; merdan keyingi ikkinchi shaxs boʻlgan.  "
    },
    {
        "type": "o",
        "name": "Olovli palata",
        "info": " – Fransiyada Genrix II (1547-1559) davrida tuzilgan protestantizmga qarshi kurashuvchi palata."
    },
    {
        "type": "o",
        "name": "Oltin bulla",
        "info": " – 1) Imperator Karl IV Lyuksemburg tomonidan 1356-yilda Muqaddas Rim imperiyasining asosiy konstitutsiyaviy qonuni sifatida qabul qilingan qonunchilik hujjati. O.B. kurfyuristlarning toʻliq siyosiy mustaqilligini tan oldi. Germaniyada mavjud knyazliklarning koʻphokimiyatliligini e’tirof etdi. Eng asosiysi imperatorni 7 knyaz-kurfyuristlar (3 ta cherkov vakillari – Mayns, Kyol, Trir arxiyepiskoplari va 4 nafar dunyoviy knyazlar – Chexiya qiroli, Reyn pfalsgrafi, Saksoniya gersogi, Brandenburg markgrafi) kollegiyasi saylashligi tartibi oʻrnatildi. Frankfurt va Maynda boʻlib oʻtadigan ushbu kollegiyaning yigʻilishida koʻpchilik ovoz bilan imperator saylangan. Saylov Mayns arxiyepiskopi tashabbusi bilan oʻtkazilishi lozim edi. O.B.da shuningdek, kurfyuristlarning majburiyatlari va knyazlarning eski imtiyozlari bilan birga yangi imtiyozlarini e’tirof etdi. Unga koʻra knyazlarga togʻ foydali qazilmalarini qayta ishlash, tangalar zarb qilish, bojxona soliqlarini olish, oliy sud vakolati va yahudiy aholisi ustidan sud qilish huquqlari berildi. Shu bilan birga oʻzaro urushlarni qonuniylashtirib berdi (faqatgina vassallarning oʻz senoriga qarshi urush olib borishi taqiqlandi, qolgan barcha holatlardagi urushlarga ruxsat berildi) va shaharlar oʻrtasida ittifoqlarni taqiqladi. O.B. Germaniyada siyosiy tarqoqlikning yanada kuchayishiga xizmat qildi. 1806-yilgacha amalda boʻldi; 2) Vengriyada qirol Andrey II tomonidan feodal-magnatlar qoʻzgʻalonidan hayiqib, ularning huquqlarini kafoloti sifatida 1222-yilda chiqarilgan farmon ham shu nom bilan atalgan."
    },
    {
        "type": "o",
        "name": "Oltin kitob",
        "info": " – Venetsiyada mashhur xonadonlarning (familiyalarning) roʻyxati. 1297-yilda Katta kengashdagi islohotdan soʻng tuzilgan. Belgilangan tartibga koʻra, Katta kengashga va respublikadagi barcha muhim davlat lavozimlarini egallash O.K.ga kirgan xonadon vakillarigina ruxsat berilgan. 1506-yilda O.K. nomini oldi."
    },
    {
        "type": "o",
        "name": "Oltin moʻyna ordeni",
        "info": " – 1430-yilda Bryuggeda (Flandriya) Burgundiya gersogi Filipp III tomonidan Izabella Portugalskaya bilan nikohi munosabati bilan tashkil qilingan. Nizomga koʻra, orden tarkibida grossmeyster bilan birga 23 nafar a’zo boʻlgan."
    },
    {
        "type": "o",
        "name": "Ommaj",
        "info": " (lot.homo – kishi, odam) – vassallar va senorlar oʻrtasida VII-VIII asrlarda shakllangan vassallik shartnomasini rasmiylashtirish marosimi. O. qasamyodini ichar ekan, ritsar oʻz senoridan homiylik (kommendatsiya) ostiga kirishni soʻragan va u oʻzini uning odami deb atagan. Atama shundan kelib chiqqan. Koʻpincha rasmiy marosim koʻrinishida bajarilgan, unda ichiladigan qasamyod fua deb atalgan. O. va fua senor va vassal oʻrtasida shaxsiy aloqalarni oʻrnatib bergan. XI asr boshlarida Ispaniyada O. instituti haqida ma’lumotlar bor. XI asr 1-yarmida Janubiy Fransiyada tarqalgan; Germaniyada boʻlsa 1077-yilda paydo boʻlgan."
    },
    {
        "type": "o",
        "name": "On",
        "info": " – uzunlik oʻlchovi birligi. Ruanda – 1,164 metrga, Parijda – 1,187 metrni tashkil qilgan."
    },
    {
        "type": "o",
        "name": "Oq va Qizil atirgullar urushi",
        "info": "(1455-1485-yy) – qirollik sulolasi boʻlgan plantagenetlarning ikki yon shajara urugʻ-qarindoshlari – lankasterlar (gerbida qizil atirgul tasviri tushirilgan) va yorklar (gerbida oq atirgul tasviri tushirilgan) oʻrtasidagi ingliz taxti uchun kurash shu nom bilan tarixga kirgan. Lankasterlar (hukmron sulola) va yorklar (boy aristokrat feodal urugʻ) oʻrtasidagi qarama-qarshilik 1451-yilda boshlandi. Lankasterlarni shimoli-gʻarbiy hududlardagi qoʻychilik bilan shugʻullanuvchi xoʻjaliklar, shuningdek janubi-sharqning savdo markazlari boʻlgan York, Uels va Irlandiya, shaharlarning oʻrta tabaqasi va qishloqlar qoʻllab-quvvatladilar. Qirol Genrix VI Lankaster qoʻshinlari bilan muxolifatdagi baronlar guruhining gersog Richard Yorkskiy qoʻshinlari oʻrtasidagi birinchi toʻqnashuv 1455-yilda Sent-Olbans shaharchasida roʻy berib, unda Richardning qoʻli baland keldi. Qirol mazkur jangda yarador boʻldi va tez orada aqldan ozdi. 1456-yilda ikki tomon oʻrtasida yarashuv sulhi imzolanadi. Lekin 1459-yil sentabrida oʻziga kelgan Genrix va uning rafiqasi, qirolicha Margarita yorklarga qarshi urush boshladi. Blor Xit yonidagi jangda yana yorklar gʻalaba qozondi. 1460-yil iyulda graf Uorvik boshchiligidagi yorklar armiyasi Nortgemptonda Margarita qoʻshinlarni magʻlubiyatga uchratdi, qirol Genrix asirga tushib qoldi. Bunga javoban Margarita oʻziga sadoqatli shimoliy lordlarni toʻplab, 1460-yil oxirida Ueykfilda Richard qoʻshinlariga zarba berdi. Bu safar yorklar qoʻshini magʻlubiyatga uchraydi, Richard va uning oʻgʻli Richard (Ratlend grafi) va boshqa graflar halok boʻlishdi. Oʻlgan Richardning boshi olinib, shahar davrvozasiga osib qoʻyildi va boshiga tillarang qogʻozdan toj kiydirib qoʻyildi. Richard oʻlimidan keyin Oq atirgul tarafdorlariga uning boshqa oʻgʻli – Eduard boshchilik qildi. 1461-yilda London ahli undan ingliz tojini kiyishni soʻraydi va 4-mart kuni u tojni kiydi. Lekin toj kiyish tantanalari lankasterlarni magʻlub etishgacha qoldirildi. Bu jang 1461-yil 28-iyunda Vestminsterda sodir boʻldi. Natijada Angliya taxtiga yorklar sulolasidan boʻlgan birinchi qirol Eduard IV nomi bilan oʻtirdi. Lekin hali lankasterlar toʻla magʻlubiyatga uchramagan edi. Uning ustiga, Eduard va Uorvik oʻrtasidagi koʻp yillik doʻstlik buzildi. 1467-yilda Uorvik Eduardga qarshi isyon koʻtaradi. 1464-yilda Fransiyaga qochib ketgan Margarita bilan Eduardga qarshi kelishuvga erishdi. 1470-yil sentabrida Uorvik Fransiya qiroli Lyudovik XIning yordami bilan Angliyani 11 kun davomida qamal qildi. Tauerdan asirdagi Genrix VI ni ozod qilib, uning taxtini tiklab berdi. Eduard VI boʻlsa hokimiyatni zoʻrlik yoʻli bilan egallab olgan deb e’lon qilindi, natijada u Fransiyaga qochib ketadi. 1470-yil dekabrda Lyudovik XI Burgundiyaga qarshi urush e’lon qildi. Bunga javoban burgundlar Eduard IV qoʻllab chiqdilar: u kemalar bilan birga nemis yollanma askarlarini va 50 ming oltin krona oldi va 1471-yil martda Angliyaga yurish boshladi. 1471-yil 14-aprelda Barnet shahridagi jangda Uorvik boshchiligidagi lankasterlar qoʻshini magʻlubiyatga uchradi. Hal qiluvchi janggacha asirga olingan Genrix VI Tauerda oʻldi (yoki oʻldirildi). Eduard IV hukmronligining ikkinchi davri birmuncha algʻovsiz oʻtdi. Uning oʻng qoʻli, ukasi – gersog Richard Gloster edi. Eduard vafotidan soʻng Richard taxtni egallab oladi va akasining yosh farzandlari – Eduard va Richardni Tauer qasriga mahkum qildi, ular tez orada oʻldirildi. 1483-yil 6-iyulda u Richard III nomi bilan ingliz tojini kiydi. Uning hukmronligi uzoq davom etmadi. 1485-yil 22-avgust kuni Bosvort yonidagi jangda lankasterlarga qarindosh boʻlgan Genrix Tyudor Richard qoʻshinlarini magʻlub etdi, uning oʻzi oʻldirildi. Shu tariqa 30 yil davom etgan O. va Q.A. urushi tugadi. Bu urushda Angliya aholisining chorak qismi halok boʻldi. Angliyani zabt etgandan buyon eng ta’sirli xonadon boʻlib kelgan normannlar toʻla yoʻq qilindi. Genrix Tyudor Genrix VII nomi bilan taxtga oʻtirdi va Angliyada yangi sulola – tyudorlar hukmronligini boshlab berdi. Ikki dushman atirgullar Genrix tomonidan yagona – tyudorlarning Angliya gerbida birlashtirildi: Genrix yorklar xonadonining merosxoʻri boʻlgan Eduard IV ning qizi Yelezavetaga uylandi."
    },
    {
        "type": "o",
        "name": "Orbis terrarium ",
        "info": "(lat. yer kurrasi, dunyo) – qadimgi rimliklarda oʻzlariga ma’lum boʻlgan dunyo va oʻzlari biladigan mamlakatlar. Yunon oykumenasiga (yer kurrasining insoniyat tomonidan oʻzlashtirilgan qismi) muqobil keladi."
    },
    {
        "type": "o",
        "name": "Ordaliya",
        "info": " (anglosakson.ordol – hukm, sud) – keng ma’noda Ilohiy sud, tor ma’noda olov va suv bilan sinash orqali amalga oshiriladigan sud. Ushbu sinovlardan koʻzlangan maqsad oʻzining aybsizligini koʻrsata olish yoki aybini boʻyniga qoʻyishdan iborat boʻlgan. Olov bilan sinash usulida gumondor (ya’ni sinovda qatnashayotgan) olovga oʻzining qoʻlini tutishi, yonayotgan olovdan yurib oʻtishi, qizigan temirni qoʻlida ushlash kabi holatda amalga oshirilgan. Suv bilan sinov boʻlsa qaynoq suv ichidan uzukni olish, qoʻli bogʻliq holda sovuq suvga tushirilish kabi usullarda amalga oshirilgan. O.lar oʻrta asrlarda koʻpgina xalqlarda uchragan, Yevropada XI-XV asrlarda keng tarqalgan edi."
    },
    {
        "type": "o",
        "name": "Orden",
        "info": " (lot.ordo – qator, tartib, turkum, guruh) – 1) Ma’lum bir nizom asosida faoliyat koʻrsatuvchi katolik rohiblik tashkilotlari; 2) Yarim rohiblik shaklidagi oʻrta asrlar ritsarlik tashkilotlari."
    },
    {
        "type": "o",
        "name": "Ordonans",
        "info": " (frans.buyruq) – Fransiya va Angliyada qonun kuchiga teng boʻlgan (Angliyada toifaviy vakillik organlari tasdiqlashi majburiy boʻlmagan) qirol farmon. Fransiyada O. XII asrning 2-yarmida paydo boʻlgan, XV asrga kelganda amaliyotda O. parlament tomonidan qayd qilingach (registratsiya) qonun kuchiga tenglashtirilishi joriy etildi. XIII asrning 2-yarmida Angliyada O. deb (statutlardan farqli ravishda) shaxsan qirol tomonidan chiqarilgan, koʻpincha vaqtinchalik xarakterdagi nisbatan muhim farmonlarga aytilgan. "
    },
    {
        "type": "o",
        "name": "Oriflamma",
        "info": " (lot.aurum – oltin va flamma – qabila) – 1) bayroq, fransuz qirollariнинг oltin ip bilan tikilgan shtandarti (bayrogʻi); 2) koʻcha koʻndalangiga tortilgan ipga osilgan katta bayroq."
    },
    {
        "type": "o",
        "name": "Oriq xalq",
        "info": " – XIII-XV asrlarda Italiya shahar kommunalaridagi kambagʻallar. Undan tashqari XIII asr oʻrtalaridan Florensiyada mayda savdogarlar va hunarmandlarni anglatgan. XIV asr 1-yarmidan yollanib ishlovchilarni anglatgan boʻlsa, shu asrning 2-yarmidan mazkur atama oʻrniga chompi atamasi keng ishlatila boshlagan."
    },
    {
        "type": "o",
        "name": "Orlean qizi",
        "info": " – Janna d’Arkga berilgan sifat (laqab)lardan biri. 1429-yilda Orleanda inglizlar ustidan qozongan gʻalabasi munosabati bilan olgan."
    },
    {
        "type": "o",
        "name": "Oroinlar",
        "info": " – Rimdagi mashhur feodal urugʻlardan biri. Ulardan 5 ta Rim papasi, undan tashqari kardinallar, kondotyerlar chiqqan. Bu urugʻ haqidagi dastlabki ma’lumotlar XII asrga oiddir. XIII asrda urugʻ katta boylik va hokimiyatga erishgan. Rimdagi Kolonna feodal urugʻiga raqobatda boʻlgan."
    },
    {
        "type": "o",
        "name": "Ostgotlar uygʻonishi",
        "info": "– ostgotlar Italiyasida V-VI asrlarda Teodorix Buyuk hukmronligi davridagi madaniy yuksalish. Uning buyrugʻi bilan shu paytda koʻplab qadimiy yodgorliklar – Rimda Pompey, shahar akveduklari tiklangan, undan tashqari italyan shaharlari koʻchalari yangilangan, qadimiy haykallar paydo boʻlgan, yangi qurilishlar antik an’analar asosida qurilgan. Ommaviy teatr va sirk namoyishlari qayta tiklangan, oldingi ta’lim tizimining faoliyati yoʻlga qoʻyilgan, ma’naviy hayotda lotin elementining ustunligi saqlab qolingan. O.U. madaniyati vakillari qomusiy bilimlari bilan ajralib turgan va aksariyati oʻzlarining aqliy salohiyatlari tufayli yuqori davlat lavozimlarida ishlagan. Ushbu davrda Boesiy, Flaviy Kassiodor, Simmax, Ennodiy va boshqa madaniyat vakillari ijod qilishgan."
    },
    {
        "type": "o",
        "name": "Otrok",
        "info": " – qadimgi Rusda drujinaning kichik a’zosi."
    },
    {
        "type": "o",
        "name": "Otton imtiyozlari",
        "info": " – german qiroli Otton I tomonidan cherkov muassasalariga (birinchi navbatda yepiskoplarga) berilgan imtiyozlar tizimi. Dunyoviy feodallarga qarama-qarshi turish uchun (Shvabiya va Lotaringiya gersoglarining isyonlari bostirilgach), ularning separatistik harakatlarining oldini olish va markaziy hokimiyatni kuchaytirish maqsadida Otton I yepiskoplik va monastirlarga immunitet imtiyozlarini berib boshlagan. Unga koʻra, ular egalik qilayotgan hududlar ustidan oliy sud hokimiyati huquqiga ega boʻldi, qirollik banni (davlat funksiyalari va qirollik vakolatlarini – sud, harbiy, ma’muriy kabilarni birlashtirgan) deb atalgan huquqlar berilgan. Mazkur imtiyozlar bir muncha vaqt davomida cherkovni qirollik hokimiyati bilan bogʻladi va qirollik hokimiyatini mustahkamladi. Oxir-oqibat yepiskoplar va abbatlar cherkov knyazlariga aylanib bordi."
    },
    {
        "type": "o",
        "name": "Ottonlar uygʻonishi",
        "info": " – Germaniyada saksonlar sulolasi – ottonlar davrida qisqa muddatli madaniy yuksalish bosqichi (X asr oxiri). Otton I saroyida Akademiya tashkil etildi. Bu yerda adabiy faoliyat, qoʻlyozmalarni koʻchirish bilan birga mumtoz lotin va rim adabiyoti bilimlarini tarqatish bilan shugʻullanilgan. Saroyda va ayrim soborlarda maktablar ta’sis etilgan. Ushbu maktabdagi oʻqituvchilar orasida ayniqsa Gerbert (950-1003) ajralib turgan. Kelib chiqishi noma’lum boʻlgan bu olim, bir paytning oʻzida faylasuf, matematik, musiqachi va astronom boʻlgan. U shu sohalarga oid koʻplab asarlar yozib qoldirgan. Otton III ning ustozi va arxiyepiskop boʻlgan Gerbert 999-yilda imperator yordami evaziga u Silvestr II (999-1003) nomi bilan Rim papasi sifatida saylandi. Savodlilik nafaqat ruhoniylar, balki oddiy kishilar orasida ham keng tarqaldi. Oʻgʻil bolalar bilan birga qiz bolalar ham ta’lim olishlari mumkin boʻlgan. Ziyoli kishilarning koʻpchiligi lotin tilida oʻqigan va gaplashgan. Bu davrda ijod qilgan taniqli shoiralardan biri Xrotsvit Gandersgeymskaya (X asr 2-yarmi) boʻlgan. Vizantiya malikasi Feofonaga uylangan Otton II davrida Vizantiya madaniyati ta’siri kuchaydi. O.U.ga Vizantiya bilan madaniy aloqalar xarakterli hisoblanadi. Bu ayniqsa kitobat va miniatyuura san’atida yaqqol namoyon boʻladi. "
    },
    {
        "type": "p",
        "name": "Pag",
        "info": " – okrug, franklar davlatida hududiy birlik."
    },
    {
        "type": "p",
        "name": "Paj",
        "info": " – ritsarlarni tarbiyalash jarayonining dastlabki bosqichi. Dvoryanlar oilasidan boʻlgan bolalar 7-10 yoshidan P.lar safida boʻlgan. Odatga koʻra, bolalarni ota-onalari qarindoshlik aloqalari yoki doʻstlik rishtalari bilan bogʻlangan tajribali ritsar–senor tarbiyasiga yuborishgan. Senor xonadoniga kelgan bolalar P. unvoniga ega boʻlgan. P.lik davrida bolalar kamonda otish, nayza va tosh uloqtirish, chopish, kurash, suzish, otda yurishga oʻrgatilgan, undan tashqari alohida majburiyatlarni – xoʻjasi va uning rafiqasini barcha joyda kuzatib yurish, ovqat mahali xizmat qilish kabilarni bajargan. Aftidan P.lik davrida bolalar ritsarlik tarbiyasiga, kurtuaz san’atiga va saroy tartiblariga oʻrgatilgan. 14 yoshga toʻlgan P. qurolbardorlik darajasiga oʻtkazilgan."
    },
    {
        "type": "p",
        "name": "Paladin",
        "info": " (saroyga oid) – 1) Gʻarbiy Yevropada saroy amaldorlari; 2) Oʻrta asrlar ritsarlik romanlarida Karl Buyukning yaqin safdoshlari (drujinachilar)."
    },
    {
        "type": "p",
        "name": "Palasso",
        "info": " (saroy, koshona) – XV-XVII asrlarda Italiya shaharlarida dangʻillama saroy-kashonalar. Bu nom qadimgi Rim imperatorlari oʻz saroylarini qurgan Palatin tepaligi nomidan olingan. P.larning klassik tipi odatda uch qavatli boʻlib, birinchi qavatida xizmat xonalari joylashgan, ikkinchisida – tantanalar xonalari va zallar, uchinchisida boʻlsa yashash xonalari joylashgan. Rimda, Genuyada, Venetsiya va boshqa italyan shaharlari bir-biridan arxitekturasida farqlangan. P.lar ayniqsa Florensiyada keng tarqalgan."
    },
    {
        "type": "p",
        "name": "Paleologlar",
        "info": " – Vizantiyadagi oxirgi imperatorlar sulolasi, ayrim tanaffuslar bilan 1261-1453-yillarda hukmronlik qildi. Uning asoschisi Mixail VIII hisoblanadi. Ular koʻproq yirik feodallar manfaatini koʻzlovchi siyosat yuritganlar, venetsiyalik va genuyalik savdogarlarga koʻplab savdo imtiyozlarini berishgan. XIII asr oxirida imperiyaning gʻarbda va sharqda toʻxtovsiz urushlarga tortilishi, XIV asrdagi oʻzaro ichki kurashlar davlatning inqirozini tezlashtirib yubordi. Natijada ushbu sulola hukmronligi tugashi bilan Vizantiya imperiyasi ham toʻliq tugadi. Imperator Konstantin XI ning jiyani Zoya (Sofya) Moskva knyazi Ivan III ga turmushga chiqadi, buning natijasida rus saroyida Vizantiya an’analari urf boʻladi. Sulolaning ramzi boʻlgan ikki boshli burgut Moskva davlatining ramzlaridan biriga aylandi. P.ning bir shahobchasi 1383-1460-yillarda Moreyada deyarli mustaqil hukmronlik qilgan. Boshqa bir boʻgʻini 1305-1533-yil-larda Monfrettda hukmronlik qilgan."
    },
    {
        "type": "p",
        "name": "Palestra",
        "info": " – qadimgi Yunonistondagi xususiy gimnastika maktabi, u yerda 12 yoshdan 16 yoshgacha boʻlgan oʻgʻil bolalar shugʻullangan (Samos orolida kattalar erkaklar uchun P. bor edi). Umumiy ma’noda P. soʻzi gimnaziyalarda mashqlar (jismoniy) bajarish uchun moʻljallangan maydonni anglatish uchun qoʻllanilgan. P.da asosiy mashq kurash boʻlgan, ta’lim dasturida besh kurash deb nomlanuvchi turlarga mansub yugurish, sakrash, nayza va sopqon uloqtirish kabilar bilan birga, gimnastika mashqlari va suzish bilan ham shugʻullanishgan."
    },
    {
        "type": "p",
        "name": "Palimpsest",
        "info": " (qaytadan tozalamoq, qirmoq) – dastlab matn oʻchirilib, keyin qaytadan yozilgan oʻrta asrlardagi qoʻlyozma. Ularning askariyati VII-IX asrlarda yaratilgan. P.ning paydo boʻlishining asosiy sababi oʻrta asrlarda asosiy yozuv materiali boʻlgan pergamentning taqchilligi edi. Qoʻlyozmadagi matn dastlab pichoq bilan qirilgan yoki oʻchiril-gan, undan keyin xattot yangi matnni koʻchirgan."
    },
    {
        "type": "p",
        "name": "Panlar",
        "info": " – oʻrta asrlar Chexiyasida yirik yer egalari toifasi va unvoni. Bir qator slavyan tillarida erkaklarga murojaat atamasi."
    },
    {
        "type": "p",
        "name": "Pannoniya",
        "info": " – Markaziy Yevropada joylashgan Rim provinsiyasi. Hozirgi Vengriya, Avstriyaning sharqiy qismi, Slovakiyaning janubi-gʻarbi, Sloveniya va Xorvatiyaning shimoli, Serbiyaning shimoli-sharqi, Bosniya va Gersogovinaning shimoliy qismlarini qamrab olgan."
    },
    {
        "type": "p",
        "name": "Papa",
        "info": " – Rim papasiga qaralsin"
    },
    {
        "type": "p",
        "name": "Papalik davlati",
        "info": " – Oʻrta Italiyada, Rimning markazida joylashgan Rim papaligining davlati. 756-yilda bu yerlar franklar qiroli Pipin Pakana tomonidan Rim papasi Stefan II ga tortiq qilishi natijasida paydo boʻlgan. Papalar dunyoviy hokimiyatga da’vosini asoslash uchun (oʻsha paytda Rim va uning atrofidagi hududlar huquqiy jihatdan Vizantiyaga tegishli deb qaralgan) Konstantin tuhfasi deb atalgan sohta hujjat yaratishgan. P.D.ning oʻziga xosligi shunda ediki, uning hukmdori bir paytning oʻzida butun katoliklarning boshligʻi hisoblangan. Mahalliy feodal zodagonlar papani birinchi navbatda bosh senor deb hisoblashgan va koʻpincha taxt uchun keskin kurashlar olib borganlar. Bu esa oʻz navbatida taxt merosxoʻrligi masala-sining keskinlashuviga olib kelgan. Natijada P.D.da selibat joriy etiladi, unga koʻra papalar merosxoʻr qoldirishga haqqi boʻlmagan, har safar papa vafot etgach yangi papa saylangan. XII-XIII asrlarda papalar oʻz hududlarini kengaytirishga muvaffaq boʻlishgan: Perudja, Balonya, Ferrara, Rim kabi shaharlar qoʻshib olindi. 1274-yilda Rudolf Gabsburg rasmiy ravishda P.D.ni Muqaddas Rim imperatoriligidan mustaqil deb tan oldi. Bu paytda P.D.i iqtisodiy jihatdan Shimoliy Italiyadan ortda qoldi. Papalar shaharlarning oʻz-oʻzini boshqarishiga yoʻl qoʻymagan, qishloqlardagi dehqonlar boʻlsa ogʻir sharoitlarda qaramlikda ushlab turilgan. Papalikning Avinon qamali vaqtida papalar amalda oʻz davlati nazoratidan mahrum boʻlib qolishgan. 1347-yil Rimda Kola di Rienso boshchiligida respublika oʻrnatish uchun isyon koʻtarildi, lekin samarasiz tugadi. XV asr davomida papalar hukmronligi oʻz davlati hududida qayta tiklandi, hatto XVI asr boshlarida bir muncha kengaydi. 1870-yilda P.D.i Italiyaga qoʻshib olinganligi tufayli tugatildi. 1929-yilda qayta tiklangan papa davlati bugungi kunda Vatikan nomi bilan 44 gektar maydonni egallab kelmoqda."
    },
    {
        "type": "p",
        "name": "Papalikning Avinon qamali",
        "info": " – 1309-1377-yillarda katolik cherkovi boshliqlarining qarorgohi Rimda boʻlmay, balki Avinonda joylashgan davri shu nom bilan yuritiladi. Bonifatsiy VIII Fransiya qiroli Filipp IV Avgust bilan kurashda yengilgach, uning oʻrniga papa boʻlgan fransiyalik Kliment V oʻz qarorgohini Avinonga koʻchiradi. Bu shahar Provans grafiga tegishli boʻlib, papa uni 1348-yilda sotib olishga erishadi. Avinonda papalar Rimdagiga nisbatan oʻzlarini ancha xotirjam sezardilar. Chunki oʻsha vaqtlarda Rim zodagon urugʻlarning keskin qarama-qarshilik maydoniga aylangan edi. Uning ustiga Italiyaning markazida joylashgan Papa davlati bu davrga kelib amalda parchalanib ketgandi. Papalikning Avinon qamali bu haqiqiy qamalni anglatmagan, koʻp jihatdan bu papalarning ta’siri kuchli boʻlgan fransuz qirollari bilan hamkorligi edi. Bu davrdagi barcha papalar kelib chiqishi fransiyalik boʻlgan, chunki papalarni saylovchi kardinallarning asosiy qismini fransuz ruhoniylari tashkil etgan. Kardinallarning yana ayrimlari bir vaqtlar qirol saroyida xizmat qilgan. Avinon papalari fransuz qirollari foydasiga muhim diplomatik missiyalarni ado etishgan, uning amrini bajaruvchilarga aylanganlar. Bu davrga kelib papalik Yevropa siyosiy hayotida uning katta oʻrnini yoʻqotib boʻlgan boʻlsa ham, ammo cherkov tashkiloti ichidan mustahkamlanib bormoqda edi. Cherkovdagi papa hokimiyati koʻproq monarxik koʻrinishni kasb eta boshladi. Shundan boshlab yepiskoplar va abbatlar mahalliy ruhoniylar va rohiblar tomonidan saylanmaydigan, aksincha papa tomonidan tayinlanadigan boʻldi. Papa xazinasining daromadlari sezilarli ravishda koʻpaydi, papa ma’muriyatining markaziy moliya organi ta’sis etildi. Avinonga kelgan italyan gumanisti Petrarka papaning bu yerdagi hashamatini koʻrib, papalarning bu shaharda boʻlishini ularning Vavilon qamalidek xarakterlab oʻtadi."
    },
    {
        "type": "p",
        "name": "Papirus",
        "info": " – Tropik Afrika daryolari va koʻllari boʻylarida oʻsuvchi qamishdan tayyorlangan va qogʻoz paydo boʻlgunga qadar muomalada boʻlgan yozuv uchun ishlatiladigan material. Asosan, ilk oʻrta asrlarda qoʻllanilgan. Frank qirolliklari devonxonasida VII asr 2-yarmigacha, Rim papaligi kuriyasida boʻlsa XI asr oxirigacha ishlatilgan. Kitoblar uchun emas, asosan, hujjatlarda foydalanilgan. X asrgacha Misrdan keltirilgan, shu asrdan boshlab Sitsiliyada ishlab chiqarish yoʻlga qoʻyildi. Alpdan shimolda, VIII asrda papirus pergament tomonidan siqib chiqarilgan."
    },
    {
        "type": "p",
        "name": "Parik",
        "info": " – IX-XV asrlarda Vizantiyada qaram dehqonlar qatlamlaridan biri. Davlat va shaxsiy P.ga boʻlingan: dastlabki P. davlat yerlarida yashagan va ma’lum bir majburiyatlarni bajargan. Shaxsiy P. feodal yerlarida merosiy yer boʻlaklarida yashab, pul yoki mahsulot toʻlovi shaklidagi majburiyatlarni oʻtaganlar, XIII asrga kelganda ular krepostnoylashtirilgan."
    },
    {
        "type": "p",
        "name": "Parlament",
        "info": " (frans. gapirmoq, kengash qilmoq) – 1) Toifaviy-vakillik muassasasi. Angliyada 1265-yilda Simon de Monfor tomonidan birinchi marta chaqirilgan, unda yirik baronlar va ruhoniylardan tashqari har bir graflikdan ikkitadan ritsar va nisbatan ta’sirli shaharlardan ikkitadan vakil chaqirilgan. Eduard I davrida toʻliq shakllangan. Shundan boshlab Angliyada toifaviy monarxiya paydo boʻlgan. XIV asr 1-yarmida ikki palataga ajratildi. Yuqori palata hisoblangan lordlar palatasiga yirik diniy va dunyoviy feodallar shaxsan qirol maktubi bilan chaqirilgan boʻlsa, quyi palata – jamoa palatada ritsarlar (grafliklardagi yigʻilishlarda har bir graflikdan ochiq ovoz bilan ikkitadan ritsar saylab olingan. Jami ushbu palataga 74 nafar ritsarlar yuborilgan) va shaharliklar vakillari (Eduard I davrida 165 ta shahardan (ularning koʻpchiligi kichik shaharlar edi) ikkitadan vakil chaqirilgan, bu shaharlarning juda koʻpchiligi mayda shaharlar boʻlgan) majlis qilishgan. Ular birgalashib son jihatidan baronlardan koʻpchilikni tashkil qilgan va shu boisdan palata jamoa atamasi bilan atalgan. P.ning asosiy vazifasi soliqlarni tasdiqlash va taxt uchun subsidiyalarni ajratishdan iborat boʻlgan. XIV asrda qonunlar (statut, bill) qabul qilish huquqini qoʻlga kiritgan. Lordlar palatasi siyosiy ishlar boʻyicha oliy sud organi vazifasini bajargan. Shaharning quyi qatlam va dehqonlarning vakillari P.da boʻlmagan; 2) Fransiyada Lyudovik IX davrida qirollik kengashidan ajralib chiqqan oliy ma’muriy-sud mahkamasi. XIII-XIV asrlarda bir necha palatalardan iborat boʻlgan. XV asrning oʻrtalarida jinoyat palatasi shakllandi. Har bir palataning boshida prezident turgan, barcha palatalarning tepasida boʻlsa birinchi prezident turgan. Parij P.i qirol farmonlarini qayd etib borgan, remonstartsiya huquqiga ega boʻlgan, ya’ni oliy appellyatsiya instansiyasi vazifasini bajargan. Parij P.ida asosiy rolni legistlar oʻynagan. Provinsiyalarda ham oliy sud vazifasini bajaruvchi provinsial P.lar tuzilgan boʻlib, ularning soni jami 13 tani tashkil qilgan."
    },
    {
        "type": "p",
        "name": "Pastor",
        "info": " (lot.choʻpon) – ruhoniylik institutini inkor etuvchi protestant cherkovi xizmatchisi."
    },
    {
        "type": "p",
        "name": "Patriarx",
        "info": " – 1) An’anaviy jamiyatlarda oilaning obroʻli boshligʻi, oʻrta va yoshi katta erkak; 2) Bir qancha xristian cherkovlarida boshliqlar tituli. V asrdan boshlab tarqalgan. Mas. pravoslav cherkovi boshligʻi shunday atalgan. Eng katta patriarx Konstantinopolda turgan. "
    },
    {
        "type": "p",
        "name": "Patrisiylar",
        "info": " (lot.ota) – oʻrta asrlar shaharlarida shaharning zodagonlar qatlami, nisbatan boy, ta’sirli, imtiyozli qatlamni tashkil qilib, savdogarlar, sudxoʻrlar, boy yirik yer egalaridan iborat boʻlgan. Qoidaga koʻra, davlat boshqaruvining barcha jabhalari – moliya, harbiy kuchlar va sud ularning qoʻlida toʻplangan. P. vakillari oʻz gerblarini ishlab chiqqanlar, dabdabali kiyinganlar, ritsarlik turnirlariga tashrif buyurishgan. Undan tashqari ular feodallar bilan qarindosh kirishishga intilishgan."
    },
    {
        "type": "p",
        "name": "Patronat",
        "info": " (lot.homiy) – urugʻchilik munosabatlari yemirilishi va ilk sinfiy jamiyat shakllanishi jarayonida vujudga kelgan homiylik qilish koʻrinishlaridan biri. Mazkur koʻrinishdagi homiylik (yer olish, patronning urugʻi nomini olish, sudlarda himoya qilish va boshqalar) toʻla huquqli boʻlmagan yoki kambagʻal kishilarni boy va ta’sirli patronlar qaramligiga tushishiga olib kelgan. Franklar davlatida merovinglar davrida u ma’lum, ammo karolinglar sulolasi davrida ancha keng tarqalgan."
    },
    {
        "type": "p",
        "name": "Patronlar",
        "info": " – Vizantiyada yirik yer egalari."
    },
    {
        "type": "p",
        "name": "Pauperizatsiya",
        "info": " (lot.qashshoq, kambagʻal) soʻnggi oʻrta asrlar davrida Angliyada gʻov tutish va dastlabki kapital jamgʻarilishi davrida aholining qashshoqlashuv jarayoni."
    },
    {
        "type": "p",
        "name": "Pavlikanlar",
        "info": " (apostol Pavel nomidan olingan) – VII asrda Armanistonda paydo boʻlgan, VIII-IX asrlarda Kichik Osiyo va Vizantiyaning Yevropa mulklarida keng tarqalgan, keyinchalik daxriylik harakati deb topilgan xristianlikdagi harakat ishtirokchilari. Ularning tarkibi xilma-xil boʻlgan. Pavlikanchilik ta’limotining asosini dualistik qarash tashkil qiladi. Unga koʻra Xudo qirolligi va Shayton qirolligi mavjud. Yer, moddiy dunyo P. nazdida Shayton qirolligini tashkil qiladi, shuning uchun ular ruhoniylarning dabdababozligiga va cherkov iyerarxiyasiga qarshi chiqib, cherkov marosimlarini soddalashtirishni ilgari surganlar. Maxfiy choʻqintirishni, but va xochlarga sigʻinishni tan olmaganlar. Ilk xristian jamoalaridagi kabi tenglik boʻlishligini talab qilishgan, bu tenglikni ular ijtimoiy jihatdan ham tushunishgan. IX asr 20-yillarida Vizantiya hukmdorlari tomonidan harakat qatnashchilari qattiq ta’qib ostiga olingan. Qatldan qoʻrqqan harakat qatnashchilari Arab xalifaligi hududiga qochib oʻtadi va u yerda Mitilenga yaqin joyda oʻz kaloniyalariga asos solishdi. Foma Slavyanin qoʻzgʻaloni bostirilgach, qolgan qoʻzgʻalonchi askarlari ham ularning safiga kelib qoʻshilgan. IX asr 40-yillarida P. Gʻarbiy Armanistonda, Yevfrat boʻyida keyinchalik ularning poytaxtiga aylangan Tefrika qal’asini qurdi. Shu yerda ular Arab xalifaligi va Vizantiyadan mustaqil boʻlgan alohida birlashma tuzishga erishdilar. Faqat bir necha yurishlardan keyin 872-yilda imperator Vasiliy I Tefrikani bosib olishga muvaffaq boʻlgan."
    },
    {
        "type": "p",
        "name": "Pekuliy",
        "info": " (lot. shaxsiy mulk) – qadimgi Rimda oʻz xoʻjaligini yuritish uchun qulga berilgan xoʻjayin mol-mulkining bir qismi (kesim yer, pul, kema, savdo inshooti kabilar). P.ga olingan mulk ortidan qoʻlga kiritilgan mulklar ham P. tarkibiga qoʻshilgan. Yustinian Digestlarida P. haqida quyidagi oʻxshatish keltiriladi: P. insonga oʻxshab xoʻjasi oʻz quliga P. berganda tugʻiladi; qul yangi mulkka ega chiqqanda P. insonga oʻxshab voyaga etadi (oʻsadi); alar oqibat u kuchsizlanadi (qariydi) (bu P.egasi boʻlgan qulning yordamchilari tarzida ishlagan qul–vikariylar (P. olgan qul ixtiyorida ishlaydigan qullar toifasi) vafot etganda sodir boʻladi) va nihoyat xoʻja P.ni quldan olib qoʻyganda u inson kabi oʻladi."
    },
    {
        "type": "p",
        "name": "Pens",
        "info": " (lot. denariy) – 1/240 funt yoki 1/12 shilling (solid) miqdoridagi ingliz kumush tangasi. Pennining belgisi d (lotincha denariy) boʻlgan. VIII asrda penni 1,45 g kumushni tashkil qilgan, XV asr oʻrtalarida bor yoʻgʻi 0,58 g boʻlgan. XVII asr oxiridan pennilar misdan zarb qilina boshlandi."
    },
    {
        "type": "p",
        "name": "Per, peer",
        "info": " (lot. rag – barobar, teng) – Fransiya va Angliyada monarx bilan teng koʻrilgan, oliy martabali aristokratlar sinfi. Ularning qirolga nisbatan quyiroq ekanligini faqatgina tenglar ichida birinchi jumlasi bildirgan. Ular qirolning eng yaqin vassallari sifatida koʻrsatilgan. Qirol hokimiyatining kuchayib borishi bilan perlarning mavqeyi tushib ketgan."
    },
    {
        "type": "p",
        "name": "Pergament",
        "info": " – hayvonlar (echki, choʻchqa, qoʻy va buzoqlar) terilarini alohida ishlov berish natijasida olinadigan oʻrta asrlar Yevropasida yozuv uchun ishlatilib kelingan asosiy materiallardan biri. Antik zamonlardan beri ma’lum. Ularni ishlab chiqarish mil.avv. 180-yillarda Pergamda yoʻlga qoʻyilgan va Pergam kutubxonasi ehtiyojini qondirish uchun xizmat qilgan. To XIII asrgacha P.dan (bu paytga kelib xristianlar Ispaniyasida, Italiyada, Janubiy Fransiyada qogʻoz paydo boʻlgan edi) asosiy yozuv materiali sifatida foydalanishda davom etib kelgan. Buzoq terisidan ishlangan P. IX asrda shimoliy viloyatlarda tarqalgan. Dastlab P. monastirlarda ishlab chiqilgan, XII asrga kelib shaharlarda ishlab chiqila boshlandi. P.ni tayyorlash uzoq jarayonni tashkil qilgan. Shimolda va janubda tayyorlangan P.lar bir-biridan farq qilgan. Janubda terining asosan, ichki tomoniga koʻproq ishlov berilgan boʻlsa, shimolda ikki tomoni ham ishlangan va bir-biridan deyarli farq qilmaydigan holatga keltirilgan. Shimolda P.lar ikki tomoni ham oq va silliq boʻlsa, Italiya va Ispaniya P.larining junli tomoni qoʻngʻir-sariq tusda boʻlgan. P.lar papirusdun koʻra mustahkamroq va uzoq muddatga yaraydigan boʻlgan, undan tashqari papirusdan farqli ravishda uning ikki tomonidan ham foydalanish mumkin boʻlgan. Lekin P.lar xom ashyoning qimmatligi va ishlab chiqishning murakkabligi bois qimmat boʻlgan."
    },
    {
        "type": "p",
        "name": "Peripatetiklar",
        "info": " (yunon. sayr qildiruvchilar) – yunon faylasufi Aristotelning izdoshlari, rivoyatlarga koʻra u oʻz oʻquvchilariga falsafa darsini sayr qilish vaqtida bergan. XIII asrgacha lotin tilli Yevropada Aristotelni juda kam bilishgan. Faqatgina arab tilli Ispaniyada XII asrda Ibn Badji (XI asr oxiri-1138-yil), Ibn Tufeyl (110-1185), Ibn Rushd falsafiy maktablari mashhur boʻlgach, Aristotelning peripatetizmiga murojaat qilish boshlandi. Ayniqsa, Ibn Rushdning falsafasini arab tilidagi peripatetizm ajralib turadi. XIII asrda aynan uning falsafasidan lotin tilli Yevropa mamlakatlarida Aristotel falsafasi bilan tanishish boshlandi."
    },
    {
        "type": "p",
        "name": "Perun",
        "info": " (momaqaldiroq) – qadimda sharqiy slavyan qabilalarida to xristianlik dini qabul qilingunga qadar osmon xudosi. Knyazlar va drujinalari homiysi hisoblangan. Afsonalarga koʻra bosh hudolardan biri. Yerdagi ilonsifat Velesning raqibi sifatida qaraladi. P. zarba. urish ma’nolarini anglatadi."
    },
    {
        "type": "p",
        "name": "Peso, pezo",
        "info": " – qadimiy ispan tangasi, Gʻarbiy Yevropa mamlakatlarining ayrimlarida tarqalgan."
    },
    {
        "type": "p",
        "name": "Pfals",
        "info": " (nem.pfalz, lot. palatium–saroy) – 1) Muaddas Rim imperiyasi –Germaniyada qirollar, imperatorlar va knyazlarning oʻrta asrlar qarorgoh-qasri; 2) XII asrda Oʻrta Reynda paydo boʻlgan knyazlik."
    },
    {
        "type": "p",
        "name": "Pfalsgraf",
        "info": " (nem.lot.saroy grafi) – Rim Imperiyasida eng yuqori rang (daraja) dagi sudya unvoni; Gʻarbiy Rim imperiyasi oʻrnida vujudga kelgan varvar qirolliklarida qirollik sudida qirol yordamchisi unvoni; merovinglar davridagi qirol sudida qirol oʻrnini egallagan shaxs unvoni (qirollik devonxonasi va monarx yoʻqligi davrida qirollik saroyini boshqargan). Karolinglar davrida P. yuqori lavozimga aylanib, uning sudi qirol sudidan ajratilgan, muayyan ma’muriy va moliyaviy majburiyatlar yuklatilgan. Sharqiy Franklar qirolligi va Muqaddas Rim Imperiyasida P tushunchasi maqomi oʻzgargan. Saroy P. mansabi paydo boʻlib, qirol (imperator)ning ayrim vakolatlarini: dvoryanlik darajasiga koʻtarish, gerblarni tasdiqlash, nikohsiz tugʻilgan bolalarni qonuniylashtirish kabilar uning majburiyatiga kirgan. P. davlatning turli hududlarida qirol (imperator) manfaatlarini ifodalovchi amaldorlar deb atala boshlandi, ba’zan bu hududlarni amalda oʻzlari idora etishgan. XII asrga kelganda hududiy P.lar asta-sekin lavozimdan unvonlari meros qoladigan nufuzli knyazlarga aylandi (M: Lotaringiya (XI asr oxiridan Reyn) P., Sakson P. Bavariya, P. Shvabia P. va boshqalar). XIV asrga kelib P. unvoni deyarli hamma joyda graf, gersog, knyaz, kyurfurist unvonlari tomonidan siqib chiqarildi. Faqat P. ichida eng nufuzlisi boʻlgan Reyn P. unvoni oʻz ahamiyatini saqlab qolib, qirollik sudida qirol oʻrnini egallagan, imperiya vikariysi (qoʻsh hokimiyatchilik, monarxning betobligi, voyaga yetmaganligi yoki uzoq vaqt yoʻqligida regent vazifasini bajargan) boʻlgan. Reyn P. unvoni egalari imperiya knyazlari tabaqasiga mansub edi. XIII asr boshida Reyn P. unvoni Vittelsbax sulolasiga oʻtgan. Muqaddas Rim imperiyasining qulashi bilan, 1806-yilda P. lavozimi va unvoni oʻz ahamiyatini yoʻqotdi."
    },
    {
        "type": "p",
        "name": "Piastr",
        "info": " – qadimiy ispan tangasi boʻlgan pesoning italyancha nomlanishi, oʻrta asrlarda Gʻarbiy Yevropa mamlakatlarida muomalada boʻlgan tangalarning biri."
    },
    {
        "type": "p",
        "name": "Piligrim",
        "info": " (italyan.chet ellik, ajnabiy) – muqaddas deb hisoblangan joylarga ziyoratga boruvchilar, ziyoratchilar. Mas. Quddusga kelgan yevropalik ziyoratchilar P.lar deb atalgan."
    },
    {
        "type": "p",
        "name": "Plantagenetlar",
        "info": " – Angliyada 1154-1399-yillarda hukmronlik qilgan sulola. Asoschisi Anju (Fransiyaning gʻarbida) grafi Genrix II (shundan bu sulola ba’zan anjuylar sulolasi ham deb ataladi). Sulola nomining kelib chiqishi Genrix II otasi Jofrua Chiroylining oʻz dubulgʻasida drok – sariq gul (choʻl oʻsimligi lot. planta genista) novdasining tasvirini tushirib olishi bilan bogʻliq. Genrix II va uning yaqin vorislari qoʻl ostida nafaqat Angliya, balki Fransiyadagi keng hududlar ham boʻlgan. Shu tariqa Angliya P. davlatining bir qismiga aylangan, ba’zan bu davlatni umumiy nom bilan anjuylar sulolasi davlari deb atashgan. Lekin Fransiyadagi mulklarning katta qismi XIII asr boshlarida qoʻldan boy beriladi. P. davrida Angliyada markazlashuv jarayoni bilan birga toifaviy monarxiya ham shakllanib bordi. 1265-yilda bu yerda parlament yigʻilishi chaqirildi. Ingliz feodallarining manfaati yoʻlida harbiy bosqinchilik urushlari olib borildi, chunonchi XII asrning 2-yarmida Irlandiyani bosib olish boshlandi, XIII asrning 80-yillarida Uels qoʻshib olindi, 1296-1314-yillarda Shotlandiyani qoʻshib olish harakati muvaffaqiyatsiz tugadi. Angliya Yuz yillik urushga kirishdi. Richard II davrida, 1381-yilda Angliyaning katta qismini Uot Tayler boshchiligidagi qoʻzgʻalon qamrab oldi. 1399-yilda sulolaning soʻnggi vakili boʻlgan Richard II taxtdan tushirildi va sulolaning yaqin qarindoshi boʻlgan lankasterlar taxtni egallashdi. Ular Angliyani 1399-1461-yillarda boshqargan boʻlsa, P. ning yana bir qarindoshlari boʻlgan yorklar 1461-1485-yillarda Angliyada hukmronlik qildi. Shu boisdan ba’zi adabiyotlarda P. 1485-yilgacha hukmronlik qildi deb ham keltiriladi. "
    },
    {
        "type": "p",
        "name": "Plebeylar",
        "info": " (lot.oddiy xalq) – oʻrta asrlar shaharlarida aholining quyi qatlami. Oʻzida sex hunarmandlaridan tashqari sexga a’zo boʻlmagan hunarmandlarni, qora ishchilarni, daydilarni, qashshoqlarni va ba’zan xalfalarni birlashtirgan."
    },
    {
        "type": "p",
        "name": "Podesta",
        "info": " (lot.hokimiyat) – Italiya shahar-davlatlarining aksariyatida XII-XVI asrning boshlarida ijroiya va sud hokimiyatining boshligʻi, oliy ma’muriy shaxs. P. odatda boshqa shahar fuqarosidan 6 oydan bir yilgacha muddatga saylab qoʻyishgan. Fridrix I Barbarossa P.larni tayinlashni boshlagan, bu bilan ularni joylardagi imperator vakillariga aylantirgan. 1176-yildagi Lenyano jangidan keyin shaharlar yana P.larni saylab qoʻyish huquqini qoʻlga kiritgan. Popolanlarning patrisiylar bilan kurashlari natijasida (XIII asr oʻrtalaridan boshlab) P.larning hokimiyati kuchsizlandi va ayrim shaharlarda (Bolonya, Florensiya kabilarda) xalq kapitanlarining nufuzi oshib ketdi. XIV-XV asrlarda P.lar faqatgina huquqiy vakolatlarni saqlab qolganlar."
    },
    {
        "type": "p",
        "name": "Polis",
        "info": " – V-VI asrlarda Vizantiyada shahar jamoalari shu nom bilan atalgan."
    },
    {
        "type": "p",
        "name": "Poliptik, poliptix",
        "info": " (yunon.poly – koʻp va rtyche – qat taxta, kichkina taxta) – karolinglar davrida monastir yerlarining hisob-kitobi yuritiladigan qaydlar. Ilk oʻrta asrlarning agrar hayoti toʻgʻrisida boy manba boʻlib hisoblanadi. Unda monastir yerlari (shudgor, yaylov, uzumzor, oʻrmon kabilar), shuningdek inshootlar, tegirmonlar kabilar berilgan. Ularda dehqonlarga berilgan yerlar, ularning qayerda joylashganligi, bajarishi lozim boʻlgan majburiyatlar, yerga egalik qilayotganlar (ijara asosida) va ularning oila a’zolari nomlari va ijtimoiy holati ham qayd etilgan. Eng mashhur P.lardan biri abbat Irminon P.i hisoblanadi. U Sen-Jermen abbatligida 543-yilda tuzila boshlangan va IX asr boshlarida P. shakliga keltirilgan. Undan tashqari Reyms abbatligida Muqaddas Remigiya (845) va Muqaddas Mavr (868) P.lari ham mashhurdir."
    },
    {
        "type": "p",
        "name": "Pomestye",
        "info": " – Votchinaga qaralsin. "
    },
    {
        "type": "p",
        "name": "Pomestelar haqida kapitulyariy",
        "info": " – taxminan 800-yillarda qabul qilingan qirollik pomestesini boshqarish haqidagi Buyuk Karlning farmoni. Yirik feodal xoʻjalikning tuzilmasi, dehqonlarning asosiy qatlamlari, erkin kishilarning qaramlikka tushishi va ular ustidan hukmronlik shakllari haqida ma’lumot beradi. Ilk oʻrta asrlarning ijtimoiy-iqtisodiy hayoti haqida muhim tarixiy manbadir."
    },
    {
        "type": "p",
        "name": "Pontifik",
        "info": " (lot.pontifex – kohin) – Buyuk pontifik – Rim papalarining unvonlaridan biri boʻlib, V asrdan boshlab ola boshlangan. Qadimgi Rimda bu unvon majusiylarning oliy bosh kohinining unvoni boʻlgan. Ushbu unvonni barcha Rim imperatorlari, jumladan, xristian imperatorlari ham IV asr oxirigacha (Grasiangacha) olishgan. Rim papalari boshqaruvi davri Pontifikat deb atalgan."
    },
    {
        "type": "p",
        "name": "Popolan",
        "info": " (ital.popolo – xalq) – XII-XIV asrlarda Shimoliy va Markaziy Italiya shaharlarida sexlarga birlashgan savdo-hunarmandlar qatlami. XII asr oxiri-XIII asr boshlarida ular nobilar–feodallarga qarshi kurash boshlaganlar, XIII asr oʻrtalariga kelib ayrim shaharlarda oʻz hokimiyatini oʻrnatishga erishganlar: Bolonya (1245), Florensiya (1250) va boshqalar. Bunda shahar-davlatlarda sexlar vakillarining saylab qoʻyilish tartibi oʻrnatilgan, feodallar boʻlsa (XIII asr oxiri) qonunchilik tartibida siyosiy huquqlardan mahrum etilgan (1293-yilda Florensiyada Adolat qonuni, 1277-yilda Siyenada Xalq nizomlari asosida). XIV asrga kelib P. semiz xalq (shaharning yuqori qatlam vakillari) va oriq xalqga ajralib ketdi. Aynan shu asrdan P. atamasi muomaladan chiqib ketdi. "
    },
    {
        "type": "p",
        "name": "Portugaliya",
        "info": " – dastlab Kastiliyaning gʻarbiy qismini himoya qilish uchun tashkil etilgan, markazi Portas-Kale boʻlgan graflik. Kastiliya qiroli Alfons VI 1109-yilda vafot etgach birinchi portugal grafi Genrix Burgundskiy Kastiliyadan chiqish uchun kurash boshladi. Bu yoʻldagi ma’lum yutuqlar uning oʻgʻli Alfons Enrikesh (1185-yilda vafot etgan) davrida qoʻlga kiritilib, u 1139-yilda oʻzini P. qiroli deb e’lon qildi. 1179-yilda portugal qirolining toji rasmiy ravishda Rim papasi tomonidan tan olindi. Kastiliya va P. oʻrtasidagi hududiy ajralish toʻligʻicha XV asr boshlarida amalga oshirildi."
    },
    {
        "type": "p",
        "name": "Posadnik",
        "info": " (slavyan. tayinlangan) – qadimgi Rus davlatida avval knyaz, keyinroq veche tomonidan tayinlangan shahar boshligʻi. U xalq vechesiga boʻysingan va knyazning hokimiyatini nazorat qilgan, posad qoʻshinlariga, sudiga, jamoat tartiblariga, diplomatik shartnomalar imzolashga bosh boʻlgan. P.likka taniqli boyarlar oilasidan olingan. Novgorod P.nigi mingboshi va arxiyepiskop bilan birga oliy magistrlik mansabi hisoblanib, X asr oxiridan 1478-yilgacha amalda boʻlgan."
    },
    {
        "type": "p",
        "name": "Prageriya",
        "info": " – Fransiyada 1440-yilda qirol Karl VII ga qarshi koʻtarilgan yirik feodallarning isyoni. Unga dofin Lyudovik boshchilik qilgan. Isyon bostirilgan, uning ishtirokchilari boʻlsa avf etilgan. Qoʻzgʻalon nomi Chexiyaning poytaxti Praga shahri nomidan olingan, chunki bundan sal oldin bu shahar guschilar tomonidan egallab olingan edi. "
    },
    {
        "type": "p",
        "name": "Prasinlar",
        "info": " – Vizantiyada ippodromda ot poygalarida qatnashuvchi va alohida siyosiy tashkilot koʻrinishini kasb yetgan yashillar partiyasi yoki guruhi."
    },
    {
        "type": "p",
        "name": "Pravoslav",
        "info": " (chin e’tiqod) – oʻrta asrlarda Vizantiya cherkovi asosida shakllangan sharqiy xristianlik yoʻnalishi va cherkovi. Xristian dinining ikkiga boʻlinishi Rim imperiyasining ikki qismga ajralishidan (395-y) boshlangan. Gʻarbiy Yevropada ilk oʻrta asrlardagi dovulli voqealardan farqli ravishda Sharqiy Rim imperiyasi boʻlgan Vizantiyada xristian dini imperatorning nazorati ostida boʻlgan. Bu yerdagi dinning boshligʻi boʻlgan Konstantinopol patriarxining mustaqil siyosiy rolni qoʻlga kiritishga urinishi bartaraf qilingan (XI asrda). Undan tashqari Konstantinopol patriarxi ayrim patriarxatlarning muxtoriyatini (Aleksandriya, Antioxiya, Quddus) va ayrim mahalliy cherkovlarning avtokefaliyasini (oʻz-oʻzini boshqarishi) tan olishga majbur boʻlgan. Gʻarbiy va sharqiy xristanlik oʻrtasidagi keskin kurashlar oxir-oqibat 1054-yilda cherkovlarning rasmiy ravishda ikkiga boʻlinib ketishiga olib keldi. Shundan boshlab gʻarbiy xristianlik – katolik’, sharqiy xristianlik – P. deb yuritila boshlandi. Boʻlinish hatto diniy marosim va urf-odatlarda ham namoyon boʻldi. Vaqtlar oʻtishi bilan katolik diniy oqimida xristianlik bilan bogʻliq oʻziga xos marosimlar joriy qilinib bordi. Katolik cherkoviga nisbatan P.Ch. konservativ holatda qolishda davom etmoqda. Ular oʻzlarining Xudoni toʻgʻri madh qilish e’tiqodiga qat’iy amal qilib keldi. Hatto P.Ch. Nikeya va Konstantinopoldagi butun jahon soborlarida joriy qilingan e’tiqodning yangi ramzlarini qabul qilmadilar. Ular katolikdagi a’rof – chistilishe ta’limotini ham qabul qilmaganlar. P. e’tiqodida kvasli non bilan poklansalar, katolikda – tuzsiz non bilan poklanadilar. P.larda ruhoniylar bilan birga oddiy kishilar ham non va vino bilan poklansalar, katolikda ruhoniylar vino, oddiy kishilar non bilan poklangan. P.da choʻqinish uchun uch marta suv toʻldirilgan jomga tushib chiqish talab qilinsa, katoliklarda bu marosim suv purkash orqali amalga oshirilgan. Katolik ruhoniylari uchun selibat joriy qilingan boʻlsa, P.da bu faqatgina ruhoniylarning oliy qatlami – yepiskoplarga joriy qilingan. P. ruhoniylar soqol qoʻyib yurishgan, katolikda bu holat boʻlmagan. P. ch. XII asrdan boshlab butun dunyo katolik soborlarini tan olmay qoʻydi va ularda rohiblik ordenlari ham yoʻq. Oʻrta asrlarda gruzin P. ch. (484), rus P. ch. (1448) avtokefal cherkovlarga aylangan boʻlsa, Bolgariyada cherkov Konstantinopoldan mustaqillikni qoʻlga kiritgandan soʻng mustaqil P. cherkoviga aylangan. 1453-yilda Vizantiya imperiyasining qulashi natijasida qator cherkovlar yana mustaqil boʻlib olishdi, ammo rasmiy ravishda Konstantinopol patriarxi Konstantinopol cherkovining rahbarligini saqlanib qoldi va u P. patriarxlari ichida birinchi raqamlidir. Lekin u butun P. ch. ustidan real hokimiyatga ega emas."
    },
    {
        "type": "p",
        "name": "Prekariy",
        "info": " (lot.iltimos) – kam yerli yoki yersiz kishining yozma iltimosiga koʻra yirik yer egasi tomonidan foydalanish uchun berilgan (ma’lum vaqtga yoki umrbod) shartli yer egaligi. Yerni olish uchun P.chi obrok toʻlashi, ayrim holatlarda yer egasiga barshina oʻtab berishi lozim boʻlgan. Bir necha koʻrinishdagi P.lar boʻlgan: 1) Yirik yer egasi tomonidan iltimos qilgan kishiga oʻz yerini qaytarib berishi; 2) Kichik yer egasining ma’lum bir sharoitlar natijasida (bosim yoki boshqa) oʻz yerining egalik huquqini yirik yer egasiga (koʻpichna cherkovga) topshirgan, keyin esa P. koʻrinishida ushbu yerni qayta olgan (umrbod yoki ikki uch avlod merosiyligi asosida); 3) Mukofotli P.lar, unga koʻra yirik yer egasi P.chining olgan yeriga qoʻshimcha yer (koʻpincha ishlov berilmagan yerlar) bergan, ya’ni P.chi nafaqat oʻz yerini P. tarzida olgan, unga qoʻshimcha ravishda yirik yer egasidan yer olgan. Bu ayniqsa cherkov yerlarida keng tarqalgan edi. Oʻrta asrlarda P. erkin dehqonlarni qaramlikka tushirishning eng keng tarqalgan usullaridan biri boʻlgan. Yerga egalik huquqidan mahrum boʻlgan P.chi yerga biriktirilib qoʻyilgan. P. yer egaligi VIII-IX asrlarda keng tarqaldi."
    },
    {
        "type": "p",
        "name": "Prelat",
        "info": " (lot.hurmatli, muhtaram) – 1) ilk oʻrta asrlarda arxiyepiskop huquqlari berilgan elchi; 2) Keyinroq katolik va anglikan cherkovida oliy din peshvolari – ruhoniylar toifasining umumiy nomi."
    },
    {
        "type": "p",
        "name": "Premonstrantlar",
        "info": " – XII asr boshlarida Norbert Ksantenskiy (tax. 1080-1134) tomonidan asos solingan rohiblik ordeni a’zolari. Koʻpincha orden asoschisi nomi bilan norbertanlar ham deb atalgan. Orden 1122-yilda Norbert tomonidan tashkil etilgan doimiy kanoniklar tashkiloti zamirida paydo boʻlgan. Orden tezlik bilan oʻsib borgan, 1230-yilda ularda 1000 dan ortiq monastirlar boʻlgan. Ular Fransiyada, Germaniyada, Angliya, Italiya va Pireney yarim oroli, Vengriya, Polshada faoliyat olib borishgan. Orden a’zolari ikkiga boʻlingan: premonstrantlar (toʻla huquqli rohiblar) va konverzlar (ordenda ovoz berish huquqiga ega boʻlmagan va jismoniy mehnat bilan shugʻullanuvchilar). Muhim qarorlar bosh kapitullar tomonidan qabul qilingan. Premont monastiri abbati va qolgan asosiy uch monastir abbatlari ordenining oʻziga xos hukumatini tashkil qilgan. Tez orada orden boy va ta’sirli ordenga aylanishga erishdi. Sisterianlar ordenidan farqli ravishda P. boʻlgʻusi ruhoniylar sifatida ibodatlarini ado etganlar, din targʻiboti bilan shugʻullanganlar, daxriylarga qarshi kurashganlar."
    },
    {
        "type": "p",
        "name": "Presviter",
        "info": " (yunon.oqsoqol, keksa, moʻysafid) – 1) pravoslav va katolik cherkovidagi ruhoniylar; 2) kalvinchilar jamoasining saylab qoʻyiladigan boshligʻi."
    },
    {
        "type": "p",
        "name": "Presviterianlar",
        "info": " – moʻtadil puritanlar. Umummilliy cherkov sinodiga boʻysinuvchi kalvinchilik cherkovini Angliyada oʻrnatish tarafdorlari. Keyinchalik ular ham siyosiy oqimga aylandi."
    },
    {
        "type": "p",
        "name": "Prevo",
        "info": " (lot.boshliq, nozir, nazoratchi) – 1) Dastlab Fransiyada senorning butun senoriya yoki uning alohida qismidagi boshqaruvchisi, hukmdorlari. XI asrdan boshlab (qirollik domenining prevotliklarga boʻlinishidan soʻng) ular fransuz qirolining amaldorlariga aylangan. P.lar prevotliklar doirasida ma’muriy, xazinaga oid, sud-surishtiruv, harbiy vakolatlarni bajargan. XIII asrda janubda balyalarga va shimolda seneshallarga boʻysungan. XV asrdan boshlab P.lar birinchi instansiyadagi qirollik sudyasi funksiyasini bajarganlar; 2) Parijda XIII-XVIII asrlarda mahalliy oʻz-oʻzini boshqarish tashkilotlarining saylab qoʻyiladigan boshligʻi."
    },
    {
        "type": "p",
        "name": "Primas",
        "info": " – cherkov boshligʻi. Oʻrta asrlarda Ispaniyada bu vazifani Toledo, Angliyada Kanterberi arxiyepiskopligi bajargan."
    },
    {
        "type": "p",
        "name": "Primat",
        "info": " – ustunlik. Rim yepiskopligining boshqa xristian cherkovlari yepiskopligi bilan taqqoslaganda ahamiyatli va obroʻli ekanlgini anglatuvchi katolik doktrinasi. Ilk oʻrta asrlarning ogʻir sharoitida Rim papalari gʻarbiy xristianlikda oʻz ustunligini, yani P. oʻrnatishga muvaffaq boʻlgan. Katolik dinida diniy hokimiyatning dunyoviy hokimiyatdan ustunligiga ham nisbatan qoʻllaniladi."
    },
    {
        "type": "p",
        "name": "Prinseps",
        "info": " – antik mualliflar asarlarida germanlardagi qabila boshligʻi titullaridan biri, yoʻlboshchi."
    },
    {
        "type": "p",
        "name": "Prior",
        "info": " (lot.birinchi) – 1) kichikroq katolik monastirlarining boshlgʻi; 2) diniy-risarlik ordenlarida ahamiyati jihatidan magistrdan keyingi turuvchi shaxs; 3) Italiya va Gʻarbiy Yevropaning ayrim mamlakatlarida savdogarlar gildiyasi yoki hunarmandchilik sexining saylab qoʻyiladigan boshligʻi."
    },
    {
        "type": "p",
        "name": "Priorat",
        "info": " – oʻrta asrlarda Italiyaning ayrim shahar kommunalarida (Florensiya, Aresso va boshqalar) hokimiyat popolanlar qoʻlida boʻlgan shahar boshqaruvi organi. Senoriya deb ham atalgan. Florensiyada prioratlar sexlar vakillaridan – priorlardan (3 dan 21 nafargacha) iborat boʻlgan, 1289-yildan unga Adolat gonfalonyeri boshchilik qilgan. Medichilar istibdodi oʻrnatilgach, XV asrga kelib oʻzining ahamiyatini yoʻqotgan."
    },
    {
        "type": "p",
        "name": "Proktor",
        "info": " – oʻrta asr Yevropa universitetlarida bir mamlakat talabalari hamjamiyatiga (yurtdoshlik) boshchilik qiluvchi shaxs."
    },
    {
        "type": "p",
        "name": "Prokuradorlar",
        "info": " – Pireney yarim oroli davlatlari korteslarida shaharlar vakillari. XIV-XV asrlarda Aragon va Kastiliya korteslarida ayniqsa katta nufuzga ega boʻlgan. Ispaniyaning yagona davlatga birlashtirilishi va absolyutizmning oʻrnatilishi natijasida P.ning mavqeyi tushib ketgan."
    },
    {
        "type": "p",
        "name": "Proniya",
        "info": " (yunon. pronia – parvarish qilish) – XI-XV asrlarda Vizantiyadagi feodal instituti. Ma’lum bir xizmat qilgan dunyoviy kishilarga va monastirlarga alohida xizmatlari uchun umrbod muddatga, keyinchalik merosiy amal qiladigan soliq yigʻish huquqi. XII asrning ikkinchi yarmidan rivojlanib, Yevropa davlatlarida amal qilgan benefitsiyga oʻxshash boʻlgan."
    },
    {
        "type": "p",
        "name": "Protektor",
        "info": " (lot. protector – homiy, himoyachi) – Angliyada davlat boshligʻining tarbiyachisi – regenti shu nom bilan atalgan. Asosan Oliver Kromvel davri boshqaruv tizimiga shu nom berilgan. "
    },
    {
        "type": "p",
        "name": "Protestantizm",
        "info": " (lot.protest – qarshi, norozi) – XVI asrda,, reformatsiya davrida ortodoksal katolik ta’limotidan yuz oʻgirgan bir qator oqimlarning (lyuteranchilik, kalvinizm, svinglichilik kabi) umumiy nomi. Ular e’tiqodning yagona manbasi sifatida muqaddas qaydlarni tan olgan holda, cherkov an’analarini (cherkov soborlari qarorlarini, Rim papasi bullalarini, cherkovdagi muqaddas kishilarning ilohiyot traktatlarini va shu kabilarni) rad etadilar."
    },
    {
        "type": "p",
        "name": "Provans",
        "info": " (frans.provinsiya)– Galliyaning janubi-sharqiy qismi. V-VI asrlarda P. avval vestgotlar, keyin burgundlar va ostgotlar tomonidan egallangan. 536-yilda franklar qirolligiga qoʻshib olindi. 843-yilgi Verden taqsimotiga muvofiq bu hudud Lotarga tegdi. Uning oʻlimidan keyin (855) qirolligi parchalanib ketdi, P. viloyati boʻlsa uning oʻgʻli Karlga oʻtdi. 855-yildan 863-yilgacha P. mustaqil qirollik boʻlgan, 879-yilda u Burgundiya yoki Arelat qirolligi tarkibiga qoʻshib olindi. 933-yillarda tashkil topgan va birlashgan Burgund qirolligi tarkibida P. graflik maqomiga ega boʻlgan. 1113-1246-yillarda Barselona grafligiga, 1246-1481-yillarda Anjuylar sulolasiga tegishli boʻlgan. 1481-yilda Fransiyaga qoʻshib olindi. Uning hududida Marsel, Avinon, Eks, Tulon kabi yirik shaharlar mavjud."
    },
    {
        "type": "p",
        "name": "Provansal",
        "info": " adabiyot – Fransiyaning janubi-sharqiy qismida shakllangan oksitan tilida yozilgan adabiyot."
    },
    {
        "type": "p",
        "name": "Provinsial",
        "info": " shtatlar – Fransiyada uch toifa vakillaridan iborat kengash. XIII-XVIII asrlar davomida koʻpchilik viloyat va provinsiyalarda chaqirilgan. Ushbu kengashlar soliqlarni joriy qilish va taqsimlashdan tashqari ayrim ma’muriy funksiyalarni ham bajarishgan. Ular General shtatlar bilan tashkiliy aloqalarga ega boʻlmagan. Markaziy provinsiyalarda bu shtatlar XV asr boshlarida faoliyatini toʻxtatgan boʻlsa, Langedok, Bretan, Burgundiya, Bearn va Bigorda fransuz inqilobigacha faoliyat yuritgan.  "
    },
    {
        "type": "p",
        "name": "Psaltir",
        "info": " (yunon. psalterion – musiqa asbobining nomlanishi) – Bibliyaning alohida kitoblaridan biri. Kitob aslida 150 ta psallardan iborat."
    },
    {
        "type": "p",
        "name": "Puatye",
        "info": " – Fransiyaning shaharlaridan biri. Bu shahar atrofida oʻrta asrlar davrida mashhur uchta jang boʻlib oʻtgan. 507-yilda franklar qiroli Xlodvik shahar yaqinida vestgotlarni magʻlub qilishi natijasida Janubiy Galliya franklar nazoratiga oʻtgan. 732-yilda franklarning ogʻir qurollangan otliq qoʻshinlari Karl Martell boshchiligida arablarni magʻlub etishgan va arablar Yevropaning ichki qismiga yurishlarini toʻxtatishgan. Yuz yillik urush’ davrida 1356-yil 19-sentabrda ingliz armiyasi Qora shahzoda boshchiligida fransuz armiyasini magʻlub qilishib, qirol Ioann II Saxiyni asir olishgan."
    },
    {
        "type": "p",
        "name": "Pulen ",
        "info": "– uzunligi 70 sm gacha boʻlgan paypoq bilan kiyiladigan erkaklar yengil oyoq kiyimi. Asosan, boy kishilarning kostyumlari uchun moʻljallangan. Mazkur kiyimni ritsarlar oʻzlarining jismoniy ishlarini hisobga olgan holda joriy qilishgan. Keyinroq uni boy byurgerlar urfga aylantirishgan. Paypoqli kiyimning vatani Burgundiya boʻlib, XIV asrda paydo boʻlgan. "
    },
    {
        "type": "p",
        "name": "Purpuan",
        "info": " – XIII-XV asrlarda Yevropa mamlakatlarida keng tarqalgan kalta, yengi tor, shu bilan birga tor ishton bilan kiyiladigan erkaklar kiyimi. U odatda ustki kiyim boʻlib, dastlabki bunday kiyimlar ritsarlarning zirhlari ortidan kiyilgan."
    },
    {
        "type": "p",
        "name": "Puritanlar",
        "info": " (lot.toza, sof) – ingliz protestantizmidagi radikal oqim boʻlib, ular anglikan cherkovini papizm qoldiqlaridan (ya’ni katolisizmdan) tozalash tarafdori boʻlib chiqqanlar. P. oʻzining diniy-siyosiy qarashlari jihatidan kalvi-nizmga yaqin boʻlgan. XVI asr oxirida P. orasidan ruhoniylarning umummilliy Sinodga boʻysinishini ilgari suruvchi moʻtadil presveterian qanoti, shuningdek barcha e’tiqodchi jamoasini dunyoviy va cherkov hokimiyatidan toʻliq mustaqilligini talab qiluvchi nisbatan radikal oqim – independentlar paydo boʻldi."
    },
    {
        "type": "p",
        "name": "Poʻlat saroy",
        "info": " – nemis shaharlari ittifoqi boʻlgan Ganzaning Londondagi idorasining nomi. Ganza savdogarlari Londondagi faoliyatlarini XIII oʻrtalarida eski hovlida boshlagan. XV asrdan esa uning faoliyati kengaygan. Bu yerda omborxona, savdogarlar uchun turar joy, cherkov va boshqalar mavjud boʻlgan. P. s.ni Lyubekning koʻzga koʻringan savdogarlari boshqarishgan."
    },
    {
        "type": "q",
        "name": "Qalqon puli",
        "info": " (lot. scutum–qalqon) – harbiy feodal majburiyat (ritsarlik xizmati) oʻrniga toʻlanadigan pul toʻlovi, soligʻi Angliyada davlat mudofaasini yaxshilash maqsadida Genrix II (1154-1189) tomonidan joriy qilingan. Qalqon puli hisobiga qirol oʻzi uchun feodaldan koʻra foydali boʻlgan ritsarni harbiy xizmatga yollagan. Bu orqali ritsarlarni yollanma askarlar bilan almashtirish, vassallik munosabatlaridan fuqarolik huquqlariga oʻtish imkonini bergan. "
    },
    {
        "type": "q",
        "name": "Qal’a",
        "info": " – feodalning (senor) mustahkamlangan uy-joyi, turargohi. Dastlabki Q.lar X asrda paydo boʻlgan. Bular odatda donjonlar – yogʻochli minoralar boʻlib, tabiiy yoki sun’iy ravishda koʻtarilgan tepaliklar ustiga, devor bilan oʻrab olingan, devorning tashqi tomoni handaqli boʻlgan inshoot tarzida bunyod etilgan. Donjon bir qancha qavatli boʻlgan: feodal va uning oila a’zolari uchinchi qavatda istiqomat qilgan. Bunday qal’alarning ichi sovuq, qorongʻi va tor boʻlgan. Vaqtlar oʻtishi bilan Q.lar toshdan qurilgan. XIII-XIV asrlarda qal’alar murakkab majmua koʻrinishini kasb etib, saroy, uylar, Q. kapellasi, quduq, banal nonvoyxona, hunarmandlar uylari, zindon, jamoat va xoʻjalik inshootlarni qamrab olgan. Bu Q.lar bir paytning oʻzida feodalning xoʻjalik markazi bilan birga harbiy istehkom vazifasini bajargan. Urushlar vaqtida bu Q.lar mahalliy aholiga boshpana va himoya qoʻrgʻoniga aylangan. Undan tashqari Q.lar oʻz xoʻjayiniga shu joyga tutash hududlardagi mulkini kuzatish imkoniyatini bergan. Q.lar xuddi tegirmonlar singari oʻrta asrlar uchun xarakterli jihatlardan biriga aylangan."
    },
    {
        "type": "q",
        "name": "Qilichbardorlar",
        "info": " (aka–uka xristovlar Lashkari) ordeni – Lvov yerlarini egallagan nemis feodallarining 1202-yilda tashkil qilgan diniy-ritsarlik ordeni. Q. O.nining nomi ularning yopinchiqlarida xoch tasviri bilan birga qizil qilich tasvirining mavjudligida edi. Orden a’zolari turli mamlakatlarning ritsarlari boʻlgan. Ordenning birinchi magistri aka-uka ritsarlar tomonidan oʻldirilgan. Shu sababli orden tashkilotchilari va Riga yepiskopi oʻrtasida ziddiyat kelib chiqadi, ammo Rim papasi ularni oʻziga boʻysundiradi. Orden ritsarlari sharqiy Boltiqboʻyiga faol ravishda bosqinchilik urushlarini olib borganlar. 1236-yilda Shyaulya yaqinida litvaliklar tomonidan magʻlub qilingan. Rim papasi ordenni qayta tiklash uchun koʻplab davlatlardan ritsarlar taklif qiladi. 1237-yilda ordenining qolgan a’zolari Tevton ordeniga qoʻshiladi va uning filialiga aylanadi. Livoniya ordeni bilan Litva va Estoniyaga yurishlarda ishtirok etgan. XVI asrda orden oʻzini Polsha qiroli va Litvaning Buyuk knyaziga vassal deb tan olgan."
    },
    {
        "type": "q",
        "name": "Qirol (karol)",
        "info": " – Yevropa mamlakatlarida monarxiya tuzumidagi davlatlarning (qirollik) boshliqlari. Atama sifatida Buyuk Karl nomidan olingan deb keltiriladi."
    },
    {
        "type": "q",
        "name": "Qirgʻoq (sohil) huquqi",
        "info": " (lot.jus naufragi) – oʻrta asrlarda Yevropa mamlakatlarining qirgʻoqboʻyi aholisi va davlatlari orasida keng tarqalgan huquq boʻlib, unga koʻra ular qirgʻogʻida halokatga uchragan kemalar va shu qirgʻoqqa kelib qolgan buyumlarni oʻz mulkiga aylantirishgan. Oʻrta asrlar Germaniyasida bu huquq Strantdrecht deb atalib, dengiz bilan birga daryo sohillari qirgʻoqlariga tashlangan yoki kelib qolgan buyumlarga ham taaluqli boʻlgan. "
    },
    {
        "name": " Qora ajal",
        "info": " – 1347-1353-yillarda Osiyodan kirib kelgan va koʻplab yevropaliklarni qirib yuborgan oʻlatning zamondoshlari tomonidan nomlanishi. O’lat  25 mln.ga yaqin inson (Yevropaning deyarli yarim aholisi) hayotiga zomin bo’lgan. Fransiya va Angliyada ayanchli oqibatlar keltirib chiqargan. Epidemiya ishchi kuchini qisqartirib yubordi. Buning natijasida koʻplab davlatlarda hukumat maxsus aktlar chiqarishga majbur boʻldi. Bundan maqsad mehnat haqini oʻlat tarqalgungacha boʻlgan holda ushlab turish edi."
    },
    {
        "type": "q",
        "name": "Qora shaxzoda",
        "info": " – Eduard, Uels shaxzodasi (1330-1376), Angliya qiroli Eduard III ning katta oʻgʻli. Jasur va mohir sarkarda boʻlgan. Yuz yillik urush davrida eng yaxshi harbiy boshliqlardan biri boʻlgan. Kresi va Puate janglarida inglizlar gʻalabasini ta’minlashda asosiy rolni oʻynagan. Q.Sh. 1355-yilda Akvitaniyani egallagan. XIV asr 50-yillarida qirol Eduard III ning Bordodagi vakili boʻlgan. 1356-yil 19-sentabrda Puatye jangida Q.Sh. fransuz qiroli qushinini yengish bilan birga, qirolni oʻzini ham asirga oladi. 1362-1372-yillarda Akvitaniyani boshqardi va Akvitaniya shaxzodasi degan nom oldi."
    },
    {
        "type": "q",
        "name": "Quddus assizlari",
        "info": " – salibchilarning Quddus qirolligi sudebnigi."
    },
    {
        "type": "q",
        "name": "Qurdoba (Kardova) amirligi",
        "info": " – 756-yilda ummaviy shahzodasi Abdurahmon I (ad-Doxil) Abbosiylar davrida amalda arab xalifaligidan mustaqil boʻlib olgan al-Andalusdagi Fixriylar xonadonidan boʻlgan Yusuf al-Fixriy hokimiyatini agʻdarib, Abbosiylardan mustaqil boʻlgan Q.A.ga asos soladi. 929-yilda uning nevarasi boʻlgan Abdurahmon III Q.A. oʻzining qudrat choʻqqisiga koʻtarilib, Bogʻdoddagi Abbosiylar va Tunisdagi Fotimiylarga qarshi turadigan darajaga koʻtarilib, Q. Xalifalikka aylantirildi. 1492-yilda qulaydi. "
    },
    {
        "type": "q",
        "name": "Qurolbardor",
        "info": " – 1) Ritsarlikka oʻtkazish bosqichidagi ikkinchi pagʻona. Pajlar 14-15-yil davomida Q.lik qilgan va bu vaqtda unga qurol taqib yurish oʻrgatilgan. Undan tashqari shu muddat davomida Q. senor otlari va itlarining parvarishi bilan shugʻullangan, xojasining kiyinishiga yordam bergan, ovqat mahali xizmatlarini qilgan, urushlar davrida qurollarini yetkazib bergan va umuman olganda qaram xizmatkorlar bilan bir qatorda oʻz xojasining barcha ishlarida yordam bergan. Ayni vaqtda otda yurish, ov qilish, suzish, qilich va nayzalarda jang qilish, lochin va itlarni oʻrgatish bilan ham shugʻullangan. Tajribali ritsar-senor saroyida oʻrganish davri 18-20 yoshda yakunlangan va shundan soʻng Q. ritsarlik tabaqasiga oʻtgan; 2) Ritsarlik qurol-yarogʻlarini sotib olishga imkoniyati boʻlmagan kishilar."
    },
    {
        "type": "q",
        "name": "Qishloq jamoasi",
        "info": " – alohida oilalardan tashkil topgan dehqonlar jamoasi. Q. j.lari xoʻjalik, boshqaruv va boshqa funksiyalarni bajargan. Ular har bir dehqon xoʻjaligiga yer olish, undan foydalanish, huquqini berish bilan birga ularni ekspluatatsiya qilinishdan saqlagan. Bir senorga bir necha va har xil qishloqlar qaragan boʻlib, ularning senorga boʻysunishi ham turli shakllarda boʻlgan. Q. J.larining asosiy funksiyasi dehqon xoʻjaliklari oʻrtasidagi ahillikni saqlash boʻlgan."
    },
    {
        "type": "q",
        "name": "Qonli qonunlar",
        "info": " – Tyudorlar sulolasi hukmdorlarining pauperlarga – daydi va tilamchilarga qarshi chiqargan qonunlari. Beshavqatligi bilan shunday nomga sazovor boʻlgan."
    },
    {
        "type": "r",
        "name": "Ratusha",
        "info": "(polyak., nem. rat – kengash, hauz – uy) – oʻrta asr Yevropaning aksariyat shaharlarida markazda joylashgan shahar kengashi binosi. R. shaharning eng chiroyli va katta binosi boʻlgan. Ular shaharning bosh cherkovidan keyin shahar erkinligining ramzi hisoblangan. Uning quyi qavatida ombor yoki qurol-yarogʻ saqlanadigan joy boʻlgan. Eng yuqori qismida minora boʻlib, unda qoʻngʻiroq ilingan va zarur paytlarda bong urilgan. Shu bilan birga R.da shahar nizomi va xazinasi saqlangan. Ilk R.lar german savdo shaharlarida paydo boʻlgan. R. shahar mustaqilligi va oʻz-oʻzini boshqaruvining belgisi, hashamatliligi shaharlar qudrati sifatida namoyon boʻlgan."
    },
    {
        "type": "r",
        "name": "Ravenna ekzarxati",
        "info": " – Apennin yarim orolidagi Vizantiya provinsiyasi. Italiyaning shimoliy-sharqiy qismini oʻz ichiga olgan boʻlib, markazi Ravenna shahri boʻlgan. 584-yildan varvarlarning bosqinlari natijasida imperiya tarkibidan chiqib ketgan. 751-yilda langobardlar tomonidan egallangan. 754- va 756-yillar-da Pipin Pakananing ikki marta qilgan yurishlari natijasida franklar davlati tarkibiga kiritilgan. Uning Rim papasi bilan aloqalari sababli shahar va viloyat katolik cherkoviga taqdim qilinishi keyinchalik papa davlatining tashkil topishida muhim boʻlgan. "
    },
    {
        "type": "r",
        "name": "Raximburglar",
        "info": " – V-VIII asrlarda franklarda xalq sudlari yigʻilishi – mallyusga saylanuvchi maslahatchilar kollegiyasi. Franklarning huquqiy normalari va sud an’analari bilimdonlari boʻlgan R. ularning chiqargan hukmlari amaldagi tartib va qonunlarga mos kelmasa jarimaga tortilgan Karl Buyuk islohotidan keyin R. instituti bekor qilinib, ularning oʻrnini tayinlanuvhci amaldor – skabinlar egalladi. "
    },
    {
        "type": "r",
        "name": "Real",
        "info": " – XV asrdan XIX asrgacha boʻlgan davrda Ispaniyada muomalada boʻlgan kumush tanga."
    },
    {
        "type": "r",
        "name": "Regaliya",
        "info": " (lot. regalis – podsholik, hukmdorlikka xos) – 1) Qirollarning qirollik taxti uchun qonuniy huquqlari va qirollik daromadiga egalik qilish huquqi. Shu bilan soliq tartibining bosqichma-bosqich takomillashib borishini bildirgan. Qirollik R.si tanga pul zarb qilish, soliqlar yigʻish, bojxona toʻlovlarini yigʻish, jarimalar undirish, konlarni boshqa-rish, oʻrmonlarga egalik qilish va boshqa huquqlarga ega boʻlgan. R.larga togʻ-kon, oʻrmonchilik, tamaki, vinochilik, baliq ovlash, ov va boshqalar qarashli boʻlgan. Shaxsiy R.lar alohida shaxslarga tegishli boʻlib, ular kam uchragan. XIX asrda R.lar soliqlar va davlat monopo-liyalari bilan almashtirilgan; 2) Ayrim paytlarda R. monarxlarning tashqi belgilarini (ramzlarini) bildirgan. Ularga toj, skipert (saltanat hassasi), porfira (tantanalarda kiyiladigan kiyim), unvon va boshqalar berilgan."
    },
    {
        "type": "r",
        "name": "Reformatsiya",
        "info": " (lot. qayta oʻzgartirish, islohot) – XVI asrda Gʻarbiy Yevropa mamlakatlarida dehqonlarning va paydo boʻlayotgan burjuaziya vakillarining feodal tuzumga qarshi kurashi negizida paydo boʻlgan va diniy koʻrinishni kasb etgan ijtimoiy-siyosiy harakatlarining umumiy nomi boʻlib, Rim–katolik cherkoviga qarshi kurash hamda burjuaziya manfaati yoʻlida din va cherkovni isloh qilishga urinish mazmunini kasb etgan. R. natijasida Germaniya va ayrim davlatlarda protestant cherkovi vujudga keldi. "
    },
    {
        "type": "r",
        "name": "Regent",
        "info": " (lot. regens – idora qiluvchi) – yosh taxt vorisi nomidan davlatni vaqtincha idora etuvchi. Shuningdek, hukmdorning uzoq vaqt boʻlmasligi yoki kasalligi paytida vaqtincha hukmronlik qiluvchilarga nisbatan ham qoʻllanilgan."
    },
    {
        "type": "r",
        "name": "Rekonkista",
        "info": " (isp. reconguistar – jang qilib qaytarib olmoq) – Pireney yarim oroli aholisining VIII-XV asrlarda arablar (mavr) ning 711-714-yillarda yarim orolning bir qismini egallab olgan hududlarini ozod qilish uchun boshlagan kurashi. Harakat 718-yilda Kavadong yaqinidagi jangdan keyin boshlangan. Asosiy kurash harakatlari Las Navas de Talosda 1212-yilda Kastiliya, Aragoniya, Portugaliya va Navarraning birlashgan kuchlari tomonidan musulmonlarning yirik magʻlubiyatga uchrashi natijasida boshlangan. XIII asrning oʻrtalarida Granada amirligidan tashqari yarim orolning katta qismi R. harakati natijasida ozod qilingan. Harakat 1492-yilda ispanlarning Granada amirligini egallashi va mavrlarning yarim oroldan quvib chiqarilishi bilan oʻz nihoyasiga yetgan. "
    },
    {
        "type": "r",
        "name": "Reks",
        "info": " – antik mualliflar asarlarida germanlardagi qabila boshligʻi titullaridan biri, yoʻlboshchi."
    },
    {
        "type": "r",
        "name": "Relikviya",
        "info": " (lot.–qoldiq, murda qoldigʻi) – diniy tomonlama sigʻinadigan alohida qadrli predmetlar. Sigʻinuvchilarning fikricha ular moʻjizaviy kuchga ega boʻlgan."
    },
    {
        "type": "r",
        "name": "Relef",
        "info": " – oʻrta asrlarda feod merosxoʻri tomonidan otasidan qolgan merosni (yer-mulkni) boshqarishga kirishganda senorga toʻlanidigan toʻlov. Vassallik munosabatlari sharoitida R. muhim ahamiyatga ega boʻlgan. R. bir tomondan vassalning oʻz merosiy mulklariga egalik huquqining senor tomonidan moddiy tasdigʻi boʻlsa, ikkinchi tomondan R. toʻlash vassalga ota merosga toʻsiqlarsiz ega chiqisini kafolatlagan. Qaram dehqonlarning oʻz feodallariga shu mazmundagi toʻlovi Frantsiyada – menmort, Angliya va Shotlandiyada – yoki heriot deb atalgan."
    },
    {
        "type": "r",
        "name": "Remenslar",
        "info": " (katalon.) – oʻrta asrlarda Kataloniyada shaxsiy ozod dehqonlar boʻlib, ular oʻz yer uchastkalaridan ketishlari mumkin boʻlmagan. Ularni almashtirish, sovgʻa qilish, yer bilan va yersiz sotish mumkin boʻlgan. R. asosan, bema’ni odatlar dan jabr koʻrishgan. R. X-XI asrlarda shakllangan boʻlsa, 1486-yilda bekor qilingan."
    },
    {
        "type": "r",
        "name": "Remonstratsiya",
        "info": " (frans.koʻrsatma, buyruq) – XV asrda fransuz parlamenti tomonidan qoʻlga kiritilgan ularning fikriga, ma’lum bir provinsiya huquq va an’analariga yoki mamlakat qonunlariga toʻgʻri kelmaydigan qirollik aktlarini roʻyxatdan oʻtkazmaslik (rad etish) huquqi. XVII asrda Lyudovik XIV tomonidan bekor qilingan."
    },
    {
        "type": "r",
        "name": "Renegatos",
        "info": " – Ispaniyada arablar bosqinidan keyin islom dinini qabul qilgan mahalliy aholiga nisbatan qoʻllanilgan tushunchalardan biri."
    },
    {
        "type": "r",
        "name": "Renessans",
        "info": " (frans.renaissance – uygʻonish) – Uygʻonishga qaralsin "
    },
    {
        "type": "r",
        "name": "Renta",
        "info": " (lot. reddita – qaytarib bermoq) – yer egasining doimiy daromadi. Bunda yer egasi ishlab chiqaruvchilar boʻlgan dehqonlardan yetishtirilgan mahsulotlarning bir qismini yer ijarasi va soliq sifatida olgan. R. 3 xil koʻrinishda boʻlgan. Ular ishlab berish (barshina), mahsulot – obrok (yetishtirilgan dehqonchilik mahsulotlari va hunarmandlar yasagan buyumlari) va pul R.lari."
    },
    {
        "type": "r",
        "name": "Resepsiya",
        "info": " (lot.qabul qilish) – begona yoki tarixiy, sotsial va madaniy tartiblarini meros qilib olish. Mas. Rim huquqlari R.si deyilganda davlatda qadimgi Rim huquqlarining foydalanayotganligini anglatadi."
    },
    {
        "type": "r",
        "name": "Respublika",
        "info": " (lot. xalq hokimiyati’) – xalq tomonidan ma’lum muddatga saylab qoʻyiladigan hamda bir yoki bir-necha kishi tomonidan boshqariladigan davlat tuzumi."
    },
    {
        "type": "r",
        "name": "Reyn",
        "info": " shaharlari ittifoqi – 1254-yilda tashkil qilingan Reyn daryosi qirgʻoqlaridagi joylashgan Bazeldan Kyolngacha 70 dan ortiq shaharlarning birinchi ittifoqi. Dastlab Mayns, Vorms, Oppenxeym va Birgen shaharlari tashkil qilgan. Ittifoqqa shaharlar bilan birga bir qancha diniy va dunyoviy feodallar ham a’zo boʻlgan. R.Sh.I. Germaniyadagi notinch davrda savdo-sotiq ishlarini xavfsiz olib borishni maqsad qilishgan. Ular harbiy flotga ega boʻlib, feodallar va knyazlarning soliqlariga qarshi kurashgan. 1257-yilda tarqab ketgan. Yangi R.Sh.I. 1379-yilda tashkil topib, uning tarkibiga Mayns, Vorms, Strasburg, Ulm, Shpeyer, Kyoln va boshqa kirgan. 1381-yilda Reyn ittifoqi Shvabiya ittifoqi bilan birlashib ketdi, uning tarkibiga 50 dan ortiq shaharlar kirgan. Ular knyazlik va ritsarlikning ta’siridan ozod boʻlish uchun kurashganlar. 1388-yilda dastlab Shvabiya va keyin Reyn shaharlarining alohida ittifoqlari tashkil qilinishi bilan ittifoq tarqalib ketadi."
    },
    {
        "type": "r",
        "name": "Reyxtag",
        "info": " (nem. reich – davlat, imperiya va tag – kengash) – XII asrdan boshlab Muqaddas Rim imperiyasida toifaviy kengash. Rus tilidagi manbalarda ayrim paytlarda imperiya seymi deb atalgan. Dastlab kengash a’zolari knyazlardan iborat boʻlgan. XIV asrdan uning tarkibi graflar va boshqa feodallar hisobiga kengaygan. 1255-yildan birinchi marta shaharlar vakillari taklif qilingan boʻlsa, 1489-yildan shaharlar vakillarining ishtiroki doimiy tusga kirgan. XV asrdan R. 3 ta kollegiyadan iborat boʻlib, ular imperiya knyazlari, imperiya ritsarlari va imperiya shaharlari."
    },
    {
        "type": "r",
        "name": "Rigsdag",
        "info": " (daniya. rige – davlat va dag – kengash) – 1468-yildan boshlab Daniyada toifaviy kengash. R. ning faoliyatida ruhoniylar, shaharliklar, feodallar, dehqonlarning vakillari ishtirok etishgan."
    },
    {
        "type": "r",
        "name": "Rikos ombres",
        "info": " (isp. rico – boy, zadagon, qudratli va hombre–inson, odam) – oʻrta asrlar Ispaniyasida oliy tabaqa vakillari. Atama XII asr oxirlarida paydo boʻlgan. Ular immunitet huquqidan foydalanishgan va soliqlardan ozod qilingan. Urush sharoitida R. vassallaridan iborat harbiy otryad bilan harbiy majburiyat bajarishlari shart boʻlgan. Eng qudratli va mustaqil R. Aragoniya boʻlgan. XVI asrdan boshlab atama muomaladan chiqib ketgan."
    },
    {
        "type": "r",
        "name": "Riksdag",
        "info": " – XV asr Shvetsiyada tabaqaviy kengash. 1435- va 1436-yillarda R.ning faoliyatida diniy va dunyoviy feodallardan tashqari shaharliklar va dehqonlarning vakillari ham ishtirok etishgan. "
    },
    {
        "type": "r",
        "name": "Riksrod",
        "info": " yoki rigsrod – XIII asrda Norvegiyada vujudga kelgan davlat (qirol) kengashi. 1305-yil Daniya va 1319-yil Shvetsiyada tashkil etilgan. Shvesiyada 1284-yildan qirol huzurida chaqirila boshlagan dunyoviy feodallar va yepiskoplardan iborat kengash degan ma’lumotlar ham mavjud."
    },
    {
        "type": "r",
        "name": "Rim kuriyasi",
        "info": " – Rim papasi saroyining, katolik cherkovining barcha markaziy-ma’muriy cherkov apparatining umumiy nomi."
    },
    {
        "type": "r",
        "name": "Rim papasi",
        "info": " (yunon.ota) – katolik (rim–katolik) cherkovining boshligʻi. Xristianlik Rimga taxminan I asrning oʻrtalarida kirib kelgan va tez orada Rim xristian jamoalarining eng yirik markazlaridan biriga aylangan. Rivoyatlarga koʻra, Rimning birinchi yepiskopi apostollar yetakchisi Pyotr boʻlgan. Bu holat yepiskoplarga keyinchalik oʻzlarini butun xristian cherkovi ustidan yetakchilik da’vosi bilan chiqishiga olib kelgan. Antik davrda asosan, Sharqiy Rim imperiyasidagi ruhoniylarning raqobati tufayli Rim yepiskoplari butun xristianlar ustidan yetakchilikni qoʻlga ola bilmaganlar. Lekin Konstantinopol (381-y) va Xalkidon soborlari (451-y) qarorlariga koʻra, Rim papalari yepiskoplar ichida birinchi darajali sifatida tan olingan. Ilk oʻrta asrlarning ogʻir sharoitida R.P.lari gʻarbiy xristianlikda oʻz ustunligini (primat) oʻrnatishga muvaffaq boʻlgan. Bunda Yevropagi eng yirik davlati boʻlgan franklar bilan uzviy aloqalar oʻrnatganligini hal qiluvchi ahamiyat kasb etgan. Pipin Pakananing tortigʻi evaziga VIII asr oʻrtalarida (756-y.) papalar Oʻrta Italiyada oʻz davlatiga ega boʻlib, uning monarxlariga aylandi. Rim papalari umrbod muddatga saylanadi. Dastlab uning saylovida ruhoniylar bilan birga dunyoviy kishilar ham ishtirok etgan. 1059-yildagi Lateran sobori qaroriga muvofiq papalarni faqatgina kardinallar kollegiyasi (konklav) saylashi belgilab qoʻyilgan. Dastlab Rim papalari Apostol Pyotr oʻrinbosarlari, rivojlangan oʻrta asrlarda boʻlsa Iso Masix oʻrinbosarlari sifatida e’tirof etishgan. Xuddi shu vaqtdan Rim papalarining oʻziga xos boʻlgan bosh kiyimi – tiara paydo boʻlgan, u ikki qismli boʻlib, bu papalar qoʻlida ham diniy, ham dunyoviy hokimiyat mujassam-ligini anglatgan. Ayrim Rim papalari (Nikolay I, Grigoriy VII, Innokentiy III va boshqalar) papalik hokimiyati dunyoviy hokimiyatdan ustunligi haqidagi doktrina bilan chiqishgan. Bu holat biroz boʻlsada oʻz samarasini berib, XIII asr davomida Rim papaligi butun Yevropada oʻz qudra-tining choʻqqisiga chiqishiga olib kelgan."
    },
    {
        "type": "r",
        "name": "Ring",
        "info": " – Avar hoqonligi poytaxti. Dunay boʻyida, Bolgariyaning hozirgi Pereslav shahri oʻrnida boʻlgan. 796-yilda Buyuk Karlning ittifoqchi qoʻshinlari tomonidan egallash mushkul boʻlgan ushbu shahar qoʻlga kiritilgan."
    },
    {
        "type": "r",
        "name": "Ripuar haqiqati",
        "info": " – varvar haqiqatlaridan biri. Ular germanlarning frank qabilalaridan biri boʻlgan ripuarlarning an’anaviy qonunlari hisoblangan. VI asrdan VIII asrgacha boʻlgan davrda tuzilganligi sababli, unda qadimgi sud, qabilani boshqarish, qirol qonunlari va shunga oʻxshash boshqa tartiblar mavjud boʻlgan. R.H. asosan, qirol Dagobert (629–639) davrida yaratilgan. Shu bilan birga unda yer egaligi tartiblarining vujudga kelishi, erkin dehqonlarning huquqlari, cherkov ta’siri ortib borishi kabi ma’lumotlarni olishimiz mumkin. "
    },
    {
        "type": "r",
        "name": "Ritorika maktablari",
        "info": " – ilk oʻrta asrlarda Italiya shaharlarida oliy aristokratlarning farzandlari ta’lim oladigan maktablar. VI-VIII asrlarda mavjud boʻlib, ularning eng yiriklari Rim, Milan, Ravenna, Verona, Paviya va boshqalar boʻlgan. Ular orasida Paviyadagi Ennodiya va Rimdagi Simmax Kichikning maktablari mashhur boʻlgan. R.M. aslida Rim imperiyasi mavjud boʻlgan davrda Italiya va Galliyada tashkil qilingan. Ularning an’analari ilk oʻrta asr maktablarida ham davom ettirilgan. Bunday maktablarda V-VI asrlarning mashhur kishilaridan Kassidor, Boetsiy, Sidoniy, Apollinariy va hatto papa Grigoriy I ham ta’lim olgan. Maktablarda asosan, qirollar uchun xizmat qiluvchi davlat amaldorlari tarbiyalangan va ular davlat boshqarish ishlarini puxta egallashgan. R.M.da notiqlar, diniy bilimni yaxshi biluvchi ruhoniylar, olim rohiblar, missionerlar, Irlandiya va Vizantiyadan kelgan yepiskoplar dars bergan. Ostgot va langobard hukmdorlari R. m.ga homiylik qilishgan. Sababi maktablar ular uchun saroyda faoliyat olib boruvchi kadrlar va olimlarni yetishtirib bergan."
    },
    {
        "type": "r",
        "name": "Ritsarlar qurol aslahalari",
        "info": " – ritsarlarning qurol aslahalari ikki turga boʻlinib, ular himoya va hujum aslahalariga ajratilgan. Himoya qurollariga sovut, dubulgʻa, qalqon kabilar kirgan. Dastlab ritsarlarning zirhi charm va teridan tayyorlangan, ularni metall plastinkalar himoya qilgan. Keyinroq, XII asr 1-yarmidan metall sovutlardan foydalanish boshlangan. Ular odatda 2-3 qator metal qavatdan iborat boʻlgan. XIV asr oʻrtalariga qadar sovutlar shu tartibda ishlab chiqarilib, ular ritsarni boshidan oyogʻiga qadar himoya qilgan. XIV asrdan boshlab oʻq otar qurollarning paydo boʻlishi bilan ritsarlarning sovutlari foydasiz boʻlib qola boshladi, bu esa sovutning ahamiyatini yoʻqotdi. XIV asr oʻrtalariga qadar sovutlarning ogʻirligi 35 kg va undan ortiq boʻlib, ritsardan uni koʻtarib yurish uchun katta kuch talab qilgan. Dubulgʻalar dastlab konussimon boʻlgan va uni metalldan tayyorlashgan. XII asrdan tuvaksimon dubulgʻalar keng tarqalgan. Ular boshni toʻliq himoya qilgan. Ular ogʻir boʻlganligi uchun faqat jang vaqtida kiyilgan. XIV asrdan boshlab dubulgʻalar geraldik shakllar bilan bezatilib, ularning koʻrinishi turli xillikni kasb etgan. Qalqonlar dastlab juda katta boʻlib, ritsarning butun gavdasini himoya qilgan. Keyinroq qalqonlar uchburchaksimon shaklga keltirilib, foyda-lanish uchun qulay va yengil qilib yasala boshlagan. Shu bilan doirasimon va yarim doirasimon qalqonlar ham yasalgan. Qoidaga koʻra qalqonlarga ritsarlarning gerblari tasviri tushirilgan. Qalqonlarga tushirilgan gerblar turli xil boʻlib, gerblar uchun yashil, qizil, qora va boshqa ranglardan foydalanilgan. Gerblar uchun oltin, kumush va olmaxon terisidan foydalanilgan. Ritsarlarning hujum qurollariga nayza va qilich kirgan. XIV asrda nayzaning uzunligi 4,5 metr boʻlib, Asosan, yengil yogʻochdan yasalgan. Koʻproq shum-toldan yasalgan nayzalar keng tarqalgan. Nayzaning uch qismi metalldan yasalgan va bayroqcha bilan bezalgan. Odatda bayroqcha nayzaning raqib tanasiga koʻp kirib ketishdan saqlagan. Ritsarlarning asosiy quroli poʻlat qilich boʻlib, ilk oʻrta asrlarda qilichlar kalta va bir tomoni oʻtkirlangan boʻlgan. XI-X asrlarda qilichlarning uzunligi 1 metrdan ortiqni tashkil qila boshlagan. Qilich dastasi esa xochsimon qilib yasalgan. Qilichlar qimmatbaho toshlar bilan bezalgan, ularga nom berilgan, qilich bilan qasamyod qilingan, afsonalar yaratilgan va otadan farzandga meros qolgan. Ritsarlar 2 yoki 3 ta otdan foydalanib, ular oddiy jangovor otlarga ajratilgan. Jangovor otlarning boshi va koʻkrak qismi metall yoki charm zirhlar bilan himoya qilinib, bunday otlar sovutli otlar deyilgan."
    },
    {
        "type": "r",
        "name": "Ritsarlar, ritsarlik",
        "info": " (nem. ritter – otliq, suvoriy) – Gʻarbiy Yevropa mamlakatlarida oʻrta asrlar davrida mavjud boʻlgan harbiy qatlam. Keng ma’noda R. deganda barcha dunyoviy feodal harbiylar tushunilgan. Ammo R. tugʻilganda ularga shu unvon berilmasdan, ma’lum marosim natijasida berilgan. Ritsarlikning boshlanishi VIII asrga toʻgʻri keladi. VIII-IX asrlardagi ritsarlik tushunchasi bilan XII asrdagi ritsarlik tushunchalari bir biriga mos kelmagan. IX asrda R. oʻz senorlaridan olingan yer evaziga otliq qoʻshin sifatida harbiy xizmat oʻtagan. IX-X asrlarda R. hukmron sinfga aylangan. XI asrdan boshlab esa ritsarlik klassik darajaga yeta boshlagan va asosiy harbiy – aristokratlar qatlami-ga aylangan. Keyingi davrlarda R.likka oʻtish marosimi tartiblari ham shakllangan. R.lik birinchi Fransiyada vujudga kelib, keyin boshqa davlatlarda ham shakllangan. R.likning asosiy jasorati saxiylik boʻlgan. Boylik orttirish ularning maqsadi boʻlmagan. R.ning senor bilan munosabatida nolish mumkin boʻlmagan va vassallik ishonchi saqlab qolingan. Dushman bilan esa beshavqat munosabatda boʻlish talab qilingan. R.ning asosiy mashgʻuloti urush, ov va ritsarlik musobaqalari boʻlgan. Xoʻjalik ishlari bilan umuman shugʻullanmagan. Salib yurishlariga qadar R. oʻz vaqtlarining katta qismini xotinlari yoki oilasi bilan oʻtkazgan. Salib yurishlari natijasida ular orasida oilali R.ning soni keskin kamayib, ular xonimlar va kurtuaz muhabbatga bogʻlanib qolishgan. Fransiyada R.– shevalye, Ispaniyada – kabalyeros va Germaniyada – ritterlar deb nomlangan. Oʻq otar qurollarning kashf qilinishi bilan R. oʻzlarining mavqelarini yoʻqotishadi."
    },
    {
        "type": "r",
        "name": "Ritsarlik romanlari",
        "info": " – epik janrdagi oʻrta asrlar davri ritsarlarni madh etuvchi saroy adabiyoti. Uning shakllanishida antik davr adabiy merosi, xristian an’analari, folklorlar (kelt afsonalari, salib yurishidan keyingi ritsarlarning xotiralari) alohida oʻrin egallagan. R.R.ning markazida qahramon ritsarning ichki kechinmalari, jasoratlari, dinga sodiqligi va boshqalar turgan. Mazkur janrdagi asarlar dunyoviy xarakterga ega boʻlsada, ammo ular Yevropada milliy adabiy tillarning shakllanishida muhim ahamiyatga ega boʻlgan. R.R. Fransiyada Yevropaning boshqa mamlakatlariga nisbatan kengroq tarqalgan. XII-XIV asrlarda shu janrda Kretyen de Trua, Genrix fon Feldek, Volfram fon Eshenbax, Gotfrid Strasburgskiy va boshqalar ijod qilishgan."
    },
    {
        "type": "r",
        "name": "Ritsarlik tarbiyasi",
        "info": " – dunyoviy feodallarning farzandlarini tarbiyalash tartibi boʻlib, 7 yoshgacha oilada, 14 yoshgacha senor saroyida tarbiyalangan. 14 yoshdan 21 yoshgacha qurol-yaroq taqib yurish va jang san’atidan ta’lim olgan. R.T.da 7 ta fazilatga ega boʻlish talab qilinib, ular otda yurish, qilichbozlik, qalqondan foydalanish, suzish, lochin bilan ov qilish, xonimlar sha’niga chiroyli she’r oʻqish, shaxmat oʻynash. Ular bilan birga saroy etiketlari ham oʻrgatilgan. Boʻlajak ritsarlar diniy ta’lim ham olgan. 21 yoshga toʻlgandan keyin ritsarlikka oʻtkazish marosimi amalga oshirilgan."
    },
    {
        "type": "r",
        "name": "Ritsarlikka oʻtkazish",
        "info": " – ritsarlikka oʻtkazishning ramziy marosimi. Bu yoshlikdan balogʻatga va mustaqil hayotga oʻtishni anglatgan boʻlib, oʻspirinni ritsarlarning harbiy-aristokratik korporatsiyasining a’zosiga aylantirgan. Bu marosim bir necha bosqichlarni qamrab olgan. Avval damua’zo vannada choʻmilishi lozim boʻlgan, keyin oq koʻylak, alvon syurko, mallarang shoss, oltin shporli (tepkili) oyoq kiyim kiygan va qari ritsarlardan biri (yoki otasi) uning beliga qilich taqqan. Eski fransuz tilida qilich taqish ritsarlikka oʻtish ma’nosining anglatgan. Keyin boʻlsa ritsarlikka oʻtuvchining kaftidan boshlab gardanigacha (yelka, yuziga) Jasur boʻl jumlalarini aytib oxista urib qoʻyilgan. R.Oʻ. marosimi yangi ritsarning epchilligini namoyish etib yakunlangan, unga koʻra yangi ritsar otga sakrab mingani holda nayza bilan belgilangan nishonni koʻzlashi talab etilgan. Dastlab bu marosimlar dunyoviy xarakter kasb etgan. Keyinroq cherkov ularni diniy marosimga aylantirib yubordi. Natijada tungi bedorlik deb ataluvchi tartib oʻrnatildi, unga koʻra ritsarlikka oʻtish arafasida oʻspirin cherkovga borishi va u yerda butun bir oqshom davomida ibodatxona altarida tunni uxlamasdan oʻtkazishi talib etilgan. Uxlamasdan tashqari ibodat qilib chiqishi ham lozim boʻlgan. Tongda cherkovga odamlar toʻplangan. Tunni uxlamay oʻtkazgan oʻspirin cherkov marosimlarida qatnashgach, oʻz qurolini altarga qoʻyishi va ruhoniy poyida tiz choʻkishi lozim boʻlgan. Ruhoniy qilichni duo qilib, soʻngra ibodat bilan egasiga qaytargan. Bu bilan xristian cherkovi har bir ritsarlikka oʻtuvchi oʻspirin xristian jangchisi va xristian dini uchun kurashuvchi boʻlishi kerakligini anglatgan. Koʻpincha R.Oʻ. marosimlari diniy bayramlar kuni yoki yirik janglardan oldin oʻtkazilgan."
    },
    {
        "type": "r",
        "name": "Rob",
        "info": " – erkaklarning uzun kiyimlari. Ular bosh orqali kiyilgan. Kiyim aslida XV asrda Burgundiyada urf boʻlgan. Kiyimning oʻziga xos jihati yengining yelka qismi keng va pastki qismi tor boʻlgan va orqa etagi oʻziga xos tartibda bezalgan."
    },
    {
        "type": "r",
        "name": "Roba",
        "info": " – oʻrta asrlarda Yevropada ayollarning ustki kiyimi boʻlib, erkaklarning uplend kiyimini eslatgan. Kiyimning orqa etagi uzun va turli xil sharoitlar uchun moslab tikilgan. Qirolichalar odatda 11 tirsak (bir tirsak 45 sm ga teng) uzunlikda etak, gersogina va malikalar 8 tirsak uzunlikdagi etak tiktirishlari mumkin boʻlgan. Cherkov uzun orqa etaklarga qarshi boʻlib, ularni shayton dumlari deb atagan. Koʻylakning old etaklari turli bezaklar bilan bezatilgan. Oʻsha davrda qirol Karl VII ning mahbubasi Agnessa kiygan roba juda mashhur boʻlgan. Uni turli matolardan ayollar tikib kiyishgan. Bu kiyim XV asrda Burgundiyada urf boʻlgan."
    },
    {
        "type": "r",
        "name": "Robertinlar",
        "info": " – fransuz feodallari sulolasi, ularning nomlari Kapetinglar sulolasi hukmronligi boshlanishi bilan birga tilga olingan. Aynan kapetinglar shu suloladan oʻsib chiqqan."
    },
    {
        "type": "r",
        "name": "Roland haqida qoʻshiq",
        "info": " – oʻrta asrlar adabiyotining nodir yodgorligi boʻlgan fransuz qahramonlik dostoni. XII arsda yozilgan va koʻplab qoʻlyozmalarda yetib kelgan. Ularning ichida eng yaxshisi 1170-yillarga taalluqli boʻlgan Oksford tahriri hisoblanadi. Muallifi noma’lum. Doston syujeti tarixiy voqelikka asoslangan boʻlib, unda Karl Buyukning Ispaniyaga uyushtirgan muvaffaqiyatsiz yurishi haqida hikoya qilinadi. 778-yilda Saragosani muvaffaqiyatsiz qamaldan soʻng Karlning qoʻshini Ispaniyani tark etadi. Ransevals darasida franklarga Ispaniyadagi arablarning ittifoqchilari boʻlgan basklar hujum qildi va deyarli toʻligʻicha qirib tashladi. Yilnomachining soʻzlariga koʻra, toʻqnashuvda Bretan markgrafi Xruotland ham halok boʻladi. Dostonda ana shu tarixiy epizod franklarning gʻayridinlarga qarshi katta jangiga aylantirilib yuborildi, basklar sarasinlar (yoki mavrlar) bilan almashtirildi, noma’lum boʻlgan Xruotland Karlning jiyaniga, mashhur ritsar Rolandga aylantirildi. Roland bilan birga dostonda uning doʻstlari boʻlgan boshqa qahramonlar – graf Olivyer, Turpin arxiyepiskopi va Buyuk Karlning oʻzi ishtirok etadi. Oʻgay otasi Gane’lonning sotqinligi tufayli Ronsevals darasida kichik frank otryadi son jihatidan ustun boʻlgan dushman pistirmasiga duch keladi. Ritsarlik axloq normalari va gʻururi Rolandga jang maydonini tashlab ketish yoki uzoq-lashib ketgan asosiy qoʻshindan yordam soʻrashga yoʻl qoʻymaydi. Rolandning fojiali halok boʻlganini bilgan Karl Buyuk oʻz qoʻshinini ortga qaytaradi va jiyanining xunini olishni buyuradi. Uning qoʻshini ajoyib gʻalabaga erishdi va butun Ispaniyani xristianlashtirdi deb keltiriladi dostonda. Sotqin Gane’lon qatl etiladi. Dostonda ritsarlik sha’ni, gʻururi, harbiy burchga sodiqligi tarannum etiladi. Undan tashqari dostonda birinchi marta vatanga – Jonajon Fransiyaga boʻlgan muhabbat ham kuylangan. Muallif ritsarlarning qurol-yarogʻlariga alohida e’tibor qaratadi, mas. Rolandning qilichi Dyurandal (dur – qattiq, mustahkam), oti Velyantior (veilleye – oʻtkir, sezgir) nomi bilan keltiriladi."
    },
    {
        "type": "r",
        "name": "Roman tillari",
        "info": " (Romanus – Rimga oid) – hind-yevropa tillar oilasining italyan shahobchasiga kiruvchi va genetik jihatdan umumiy bir ajdod – lotin tiliga mansub tillar va dialektlar. Ushbu tilda soʻzlovchilar romanlar deb atalgan."
    },
    {
        "type": "r",
        "name": "Roman uslubi",
        "info": ", romanika (lot. romanum – Rimga xos) – X-XII asrlarga xos umumyevropa san’at yoʻnalishi. Atama XIX asrda paydo boʻlgan va XI-XII asrlarda qurilgan me’morchilik inshootlari uchun qoʻllanilgan. R.U.da qurilgan inshootlar antik Rim me’morchilik inshootlari uslublaridan foydalanganliklari uchun shu nom bilan atalgan. R.U.gi inshootlarning asosiy koʻrinishi toshdan qurilgan ibodatxona va monastirlarda yaqqol koʻringan. Ular qalin devorlar bilan oʻralib, oʻziga xos qal’ani eslatgan. Shu bilan birga ular tor tuynuklar, yarim aylana arklar bilan ajralib turgan. R.U.dagi eng koʻp me’morchilik inshootlari Fransiya va Germaniyada qurilgan. Undan tashqari, Italiya, Angliya va Ispaniyada ham R.U.dagi ibodatxonalar mavjud. Ular orasida eng mashhurlari sifatida Klyuni va Puate soborlarini koʻrsatishimiz mumkin."
    },
    {
        "type": "r",
        "name": "Romey",
        "info": " – gʻarb tarixiy adabiyotlarida Sharqiy Rim imperiyasining nomi. Chunki Vizantiya imperiyasi degan nom gʻarbiy yevropalik tarixchilar asarlarida u qulagandan keyin paydo boʻlgan. Vizantiyaliklar oʻzlarini rimliklar – yunoncha romeylar, oʻz davlatini R. deb ataganlar. "
    },
    {
        "type": "r",
        "name": "Ronkal qarorlari",
        "info": " (1158-y) – Imperator Fridrix I Barbarossa tomonidan chaqirilgan Ronkal shahridagi seym qarorlariga nisbatan aytilgan. Unda Shimoliy Italiya shaharlari ustidan imperatorning hukmronligini tan olish masalasi koʻrib chiqilgan. R.Q.ga koʻra, imperator Shimoliy Italiyada koʻplab regaliyalarga, jumladan tanga pul zarb qilish, len yerlarini tarqatish, oliy yuridiksiya va boshqalarga ega boʻlgan. 1183-yildagi Konstans tinchlik shartnomasi R.Q.ning katta qismining bekor qilinishiga olib kelgan."
    },
    {
        "type": "r",
        "name": "Ronkal seymlari",
        "info": " – XI-XII asrlarda Muqaddas Rim imperiyasi yirik feodallarining Ronkal vodiysida (Shimoliy Italiyada, Pyachens yaqinida) tashkil qilgan syezdlari. R.S.da papa va shaharlar vakillari ishtirok etishib, ular urushlar va tinchlik masalalarini muhokama qilishgan, soliqlar joriy qilgan va yangi qonunlar qabul qilishgan."
    },
    {
        "type": "r",
        "name": "Rum yoki saljuqiylar",
        "info": " (Koniy, Ikoniya) sultonligi – Kichik Osiyodagi XI asr oxiri–XIV asr boshlaridagi turk-musulmon davlati. 1071-1081-yiilarda saljuqiylar tomonidan Sulaymon ibn Kutulmish boshchiligida R.S.ning nisbatab qudrat tepasig chiqish davri XIII asr 1-yarmiga – sultoni Olovuddin Qayqubod (1219-1236 yy.) hukmronligi davriga toʻgʻri kelib, Anadoludagi barcha turk qabilalari uning qoʻl ostida birlashtirildi. Moʻgʻullarning Oʻrta Osiyoga yurishlari oqibatida Movorounnahr, Eron, Balx, Xuroson kabi yerlarda yashab ijod etgan koplab olimu-fuzalolar R.S.dan panoh topganlar. Aynan shu davrda sultonlik tasavvuf markaziga aylangan. 1243-yil 26-iyulda Kyosedag jangida moʻgʻullar tomonidan magʻlubiyatga uchragach R.S. ularning vassaliga ostiga tushdi. Mustaqillikning yoʻqolishi bilan sultonlikda asta-sekin tanazzul boshlandi va 1307-yilga kelib u bir qancha beyliklarga parchalanib ketdi. Sultonlikning gʻarbida joylashgan Usmon beyligi 14-asr boshlarida tuzilgan Usmonlilar davlatining poydevoriga aylandi."
    },
    {
        "type": "r",
        "name": "Runlar",
        "info": ", run yozuvi, run belgilari (qad.isl. sir) – qadimgi german alfavit yozuvidagi belgilar (I-II asrlarda paydo boʻlgan). Keyinroq germanlar tomonidan Skandinaviya, Britaniya va Islandiyaga olib borilgan. R. toʻgʻri vertikal va qiyiq (uchburchak) chiziqlardan iborat. R. yozuvlari sehr (magiya) yozuvlarida ham foydalanilgan, ularning ta’sirdorligini kuchaytirish uchun ba’zan uni qon bilan chizishgan yoki boʻyashgan."
    },
    {
        "type": "r",
        "name": "Ruodlib",
        "info": " – oʻrta asrlarda, taxminan 1150-yillarda lotin tilida yozilgan nemis xalqining romani. Romanning qahramoni yosh ritsar R. boʻlib, unda dastlabki kurtuaz motivlar tilga olingan."
    },
    {
        "type": "r",
        "name": "Ryadovichlar",
        "info": " – Kiyev Rusida feodal bilan shartnoma – ryad tuzish orqali qaramlikka tushib qolgan smerdlar qatlam. Shundan boshlab R. amalda xojayin uchun ishlagan va unga itoat etgan."
    },
    {
        "type": "r",
        "name": "Ryasa",
        "info": " (yunon.rason – eskirgan, toʻzgʻigan) – oʻrta asrlar davri rohiblari va ruhoniylarning uzun yengli, kundalik, ustki kiyimlari. R. odatda qora rangli boʻlishi talab qilingan. Shu bilan birga jigarrang, toʻq sariq, oq va boshqa ranglarda ham boʻlishi mumkin edi. R.ning rangiga qarab monaxlarning qaysi ordenga aloqadorligini aniqlash mumkin boʻlgan. "
    },
    {
        "type": "r",
        "name": "Ruhoniylik",
        "info": " (xristianlikda) – xristian cherkovi barcha xizmatchilarining umumiy nomi. Tashkilot sifatida cherkov ikki xil e’tiqodchilarga: rahbarlar (ruhoniylar) va oddiy e’tiqodchilarga (qavmga) boʻlinishga asoslanadi. Xristianlikda dastlab R. boʻlmagan, dastlabki xristianlik jamoalari demokratik tuzilmaga ega boʻlgan. Cherkov tashkiloti II-III asrlarda uzil-kesil shakllandi. Faqatgina ruhoniylar cherkov rasm-rusumlarini va ibodatni amalga oshirishga, cherkov moddiy mablagʻlarini sarf qilishga haqli boʻlgan. Ruhoniylar e’tiqod masalasida oliy instansiyaga ega boʻlib, faqatgina ular dinda nima toʻgʻriligini va nima daxriylik ekanligini belgilab berganlar. R. iyerarxik tuzilmaga ega boʻlgan. Antik zamonlardayoq uch oliy pagʻona: yepiskop, presviter, dyakon boʻlib, ularga oʻtish uchun alohida talablar qoʻyilgan. Yepiskoplik pagʻonasida arxiyepiskoplik, mitropolitlik, papalik, patriarxlik mansablari boʻlgan. Quyi R. pagʻonasiga ponomarlar, psalmchilar, akolitlar, ekzorsistlar va boshqalar kirgan. Oʻrta asrlarda R.da qora va oq R. farqlangan. Qora R. bu dunyoviy hayotdan voz kechib, oʻz umrini dinga bagʻishlagan, monastirlarda istiqomat qiluvchi rohiblar. Oddiy qavmning diniy ehtiyojlarini ado etuvchi, oʻzlarini rohiblikka bagʻishlamagan ruhoniylar qatlami oq ruhoniylar deb nomlangan. Oʻrta asrlarda ruhoniylar Gʻarbiy Yevropaning alohida imtiyozli tabaqasini tashkil qilib kelgan. Lekin shahar va qishloq ruhoniylari orasida mulkiy va ijtimoiy jihatdan katta tafovut boʻlgan. Hisob-kitoblarga koʻra, XIV asr oʻrtalarida Gʻarbiy Yevropada rohiblar butun aholining 1,5% tashkil qilgan."
    },
    {
        "type": "r",
        "name": "Rus haqiqati",
        "info": " – 1016-yildan boshlab turli yillarda tuzilgan Kiev Rusining huquqiy normalari toʻplami. Qadimgi Rus huquqining asosiy yozma manbalaridan biridir. R.H. ning eng qadimgi qismining kelib chiqishi knyaz Yaroslav Donishmandning faoliyati bilan bogʻliq. XV-XVI asrlargacha oʻz ahamiyatini saqlab qoldi."
    },
    {
        "type": "s",
        "name": "Saksoniya kapitulyariysi",
        "info": " – VIII asr oxirlarida Buyuk Karlning sakslarni boʻysundirish uchun chiqargan farmonlari. Unda sakslar va franklarning ma’muriy-siyosiy boshqaruvi hamda xristian cherkovi bilan munosabatlari belgilab berilgan. Birinchi S.K. 782-yilda e’lon qilingan va unga koʻra Saksoniyada alohida tartib joriy qilingan, qirol hokimiyati va cherkovga qarshi har qanday jinoyatga oʻlim jazosi berilgan, majusiylikni qayta tiklashga urinish, xristian dini tartiblarini buzish ham oʻlim jazosi bilan jazolangan. Shu bilan birga cherkov desyatinasi, cherkov foydasiga yerlarni tortib olish qonuniylashtirildi. Ikkinchi S.K. 797-yilda e’lon qilingan va uning tashabbuskori Alkuin boʻlib, tartiblar ancha yengillashtirilgan. "
    },
    {
        "type": "s",
        "name": "Saksoniya koʻzgusi",
        "info": " – Germaniyadagi eng qadimgi qonun toʻplamlaridan biri boʻlib, Eyke fon Repkov tomonidan 1221-1235-yillarda tuzilgan. Muallifning fikricha, sakslar qonunlari koʻzgu kabi aniq koʻrinishi kerak boʻlgan. Qonunlar toʻplami Sharqiy sakslarning an’analari va turmush tarzi borasida ma’lumot berishdan tashqari, ularda yerga nisbatan erkinlik va len qaramlik mavjud boʻlganligini koʻrsatadi. Toʻplamda qashshoq dehqonlar borasida ma’lumot berilmagan va bu barchaning tengligini koʻrsatadi. S.K. qonunlar toʻplamining 200 dan ortiq qoʻlyozma nusxalari saqlanib qolgan. U faqat Germaniya uchun emas balki, butun Yevropa mamlakatlari uchun qonunlar tayyorlashga asos boʻlgan."
    },
    {
        "type": "s",
        "name": "Saksoniya qoʻzgʻaloni",
        "info": " – 1073-1075-yillarda Saksoniya va Tyuringiyada german qiroli Genrix IV ga qarshi koʻtarilgan. Qoʻzgʻalon qatnashchilari asosan, mahalliy zadogonlar boshchiligidagi dehqonlar boʻlib, ular qal’alar qurilishi va ularga gornizonlarning joylashtirilishiga qarshi boʻlgan. Qal’alar asosan, Shvabiya va Frankoniyada qurilib, ularda Saksoniya va Tyuringiya aholisi ishtirok etgan. Qoʻzgʻalonda taxminan 40–60 ming kishi ishtirok etgan. Dastlab qoʻzgʻalonchilar bir qator muvaffaqiyatlarga erishgan. Bir nechta yangi qurilgan qal’alar egallanib, buzib tashlanadi. Hatto qirol qochib, 1073-yil avgustda Xarsburgga boradi. Qirol Janubiy va Gʻarbiy Germaniya feodallaridan yordam olib, 1074-yil 2-fevralda qoʻzgʻalon rahbarlari bilan Vorms shahrida shartnoma imzolaydi. Rahbarsiz qolgan qoʻzgʻalonchilar 1095-yil 9-iyunda Xomburg yaqinida magʻlub boʻladi. Qoʻzgʻalondan keyin dehqonlarning qaramlikdan ozod boʻlishi tezlashib ketgan."
    },
    {
        "type": "s",
        "name": "Sakson sulolasi",
        "info": " – Muqaddas Rim imperiyasi imperatorlari va qirollarining sulolasi. Ular orasida Genrix I, Otton I, Otton II, Otton III, Genrix II larni koʻrsatish mumkin. S. s. 919-1024-yillarda hukmronlik qilgan. Asoschisi Genrix I Qushboz."
    },
    {
        "type": "s",
        "name": "Salamandra",
        "info": " – qadimgi qarashlar boʻyicha olovdan vujudga kelgan va olovda yonmaydigan jonivor. Oʻrta asrlar alkimyosi va jodugarligida olov ruhi yoki uning bir qismi sifatida tushunilgan. Shu bilan birga falsafa toshi sifatida ham salamandralar tushunilgan. Uning yordamida quyosh idishini yasash mumkin deb tushungan."
    },
    {
        "type": "s",
        "name": "Salern tibbiyot maktabi",
        "info": " – IX asrda shifokorlarning faqat odamlarni davolash uchun emas, balki dori-darmonlar ishlab chiqaradigan jamoasi boʻlib, faqat dorilarni tayyorlashni oʻrgatadigan maktab. XII asrgacha qadimgi yunon tibbiyot an’analari asosida faoliyat olib borgan boʻlsa, shu asrdan boshlab arab va Sharq tabobat an’analariga asoslangan. Imperator Fridrix II mazkur maktabning ruxsatnomasi (litsenziya) boʻlmasa shifokorlarga odamlarni davolashni taqiqlab qoʻygan."
    },
    {
        "type": "s",
        "name": "Sali haqiqati",
        "info": " – sali franklari qonunlar toʻplami. Oʻsha davrlarda amal qilgan varvar haqiqatlaridan biri boʻlib, unga sud, an’ana va murakkab masalalar borasidagi oddiy huquqlar kiritilgan. Qonunlar toʻplamining eng qadimgi matnlari saqlanib qolmagan va faqat VIII-IX asrlarga oid qoʻlyozmalari yetib kelgan. Ma’lumotlarda koʻrsatilishicha 507 va 511-yillar oraligʻida yozilgan, boshqa ma’lumotlarda esa Xlodvig I koʻrsatmasiga koʻra yozilgan deb aytiladi. Toʻplam lotin tilining buzilgan shaklida yozilgan boʻlib, unda ishlatilgan frank atamalari bilan yanada murakkablashgan. Rim atamalaridan jarima va pul birligiga oidlari ishlatilgan. S.H. shu davr Yevropa tarixini oʻrganishda juda muhim manba hisoblanadi. Undagi ma’lumotlar Tatsit ma’lumotlari bilan solishtirilganida Galliyaning rimliklar bosib olgunga qadar boʻlgan tarixiga oid ma’lumotlar ham mavjudligini koʻrsatadi. Ularda germanlarning jamoa tartibidan to davlatlarning shakllanishi jarayoniga qadar boʻlgan hodisalar mavjud. Qoʻshimcha ravishda S.H.da VI-IX asrlarda frank qirollarining chiqargan farmonlari asosida franklar jamiyatidagi oʻzgarishlar ham mavjud. "
    },
    {
        "type": "s",
        "name": "Salib yurishlari",
        "info": " – katolik cherkovi tomonidan Rim papasi va Gʻarbiy Yevropa feodallari boshchiligida 1096-1270-yillarda Yaqin Sharqqa (Suriya, Falastin, Shimoliy Afrika) uyushtirilgan yurishlar. S.Yu.ning koʻpchiligida asosiy motiv din bilan bogʻliq, ya’ni gʻayridinlarga (musulmonlarga) qarshi kurashish, Xu-do qabrini va Muqaddas zaminni (Falastinni) ulardan ozod qilish boʻlsada, ammo aksariyat hollarda bu yurishlar yevropaliklarning Yaqin Sharqqa uyushtirgan harbiy-mustamlakachilik tadbirlari edi. Mayda S.Yu.ini hisobga olmaganda asosan, tarixshda rasmiy ravishda sakkizta S.Yu. boʻlganligi koʻrsatilgan: 1 – 1096-1099-yillarda, 2 – 1147-1149-yillarda, 3 – 1189-1192-yillarda, 4 – 1202-1204-yillarda, 5 – 1217-1221-yillarda, 6 – 1228-1229-yillarda, 7 – 1248-1254-yillarda, 8 – 1270-yilda amalga oshirilgan. S.Yu. haqida ma’lumot bergan sharq, xususan, musulmon manbalarida Yevropada S.Yu.da ishtirok etgan xristianlarni franklar (al-ifrandj) deb atashgan. Mazkur atamaning arabcha muqobili boʻlgan as-salibiyyun’ – xoch (krest–salib) xizmati uchun qoʻliga qurol olganlar atamasi XIX-XX asrlarda muomalaga kiritilgan (arabzabon tarixshunoslikda). Xuddi shu arabcha nomlanishdan oʻzbek tilida bu yurishlarni S.Yu. deb nomlaydilar. Rus variantdagi krestonossi, inglizcha crusaders lotincha crus, ya’ni xoch (krest) soʻzidan olingan boʻlib, arabchadagi as-salibiyyun (arabcha saliv – xoch) atamalarining paydo boʻlishi yevropaliklarning mazkur yurishlaridagi harbiy kompaniyalarida asosiy ramzni xoch oʻtaganligidan dalolat beradi. Oʻsha davrda bu yurishlar S.Yu. deb atalmagan. Zamondoshlar asarlarida expedito – yurish, Iter in Terram sanctam – Muqaddas Zaminga yoʻl, peregrinatio – darbadarlik yoki koʻchish, dengiz ortiga koʻchish, Xudo yoʻli boʻylab yurish va shu kabi nomlar uchraydi. Tushuncha sifatida 1250-yillarda paydo boʻlgan. S.Yu. shaklidagi nom keyinroq, yangi zamon davri boʻsagʻasida paydo boʻlgan. Mas. Fransiyada Lyudovik XIVning saroy tarixchisi Lui Membur (1610-1686) 1675-yilda e’lon qilgan S.Yu. tarixi degan asarida birinchi bor qoʻllagan deb ta’kidlanadi. Germaniyada boʻlsa S.Yu. atamasini ilk bora ma’rifatparvar F.Lessing qoʻllagan."
    },
    {
        "type": "s",
        "name": "Salibchilar davlatlari",
        "info": " – salibchilarning sharqqa amalga oshirgan bosqinlari natijasida tashkil topgan 4 ta tipik feodal davlatlarga nisbatan ishlatiladi. Ular normand ritsarlari joylashgan Edessa grafligi (1098-yilda Shimoliy Mesopotamiyada Balduin Flandriyskiy tashkil etgan), Antioxiya knyazligi (1098-yilda Shimoliy Suriyada Boemund Tarentskiy tashkil etgan), Quddus (Iyerusalim) qirolligi (1099-yilda Janubiy Suriya va Falastinda Gotfrid Bulonskiy tashkil etgan) va Antioxiya knyazligidan ajralib chiqqan Tripoli grafligi. Ular orasida Quddus qirolligida barcha salibchilar ustidan nazoratni oʻrnatgan. Quddus qirolligi hukmdori senorlar orasida birinchisi deb koʻrsatilgan. Qolgan uch davlat unga nisbatan vassal hisoblangan, ammo amalda ular mustaqil siyosat olib borganlar. Barcha yerlar harbiy majburiyat bajargan ritsarlarga taqsimlangan. S.D.da cherkov alohida oʻrin egallagan. Quddus qirolligida patriarx lavozimi joriy qilinib, 5 ta arxiyepiskoplik va 9 ta yepiskoplik tashkil qilingan. Shu bilan birga monastirlar ham qurilgan. Katolik iyerarxiyasi Sharqdagi feodallarning salmoqli qismini tashkil qilgan. Ular soliqlar toʻlamagan va desyatina hamda ziyoratchilardan juda katta miqdorda daromad olishgan. Quddus qirolligining tashqi savdosini Genuya, Venetsiya, Piza va Marsel savdogarlari amalga oshirishgan. Salibchilar davlatlari oʻrtasidagi doimiy kurash va musulmonlarning hujumlari natijasida 1144-yilda Edessa grafligi, 1187-yilda Quddus qirolligi quladi, 1268-yilda Misr qoʻshinlari Antioxiyani, 1289-yilda Tripolini egallab olishdi va 1291-yilda saljuqiylarning hujumlari natijasida Sharqdan butunlay quvib chiqarildi."
    },
    {
        "type": "s",
        "name": "Sara Rominyanska",
        "info": " – Ruminiya qirolligi. Valaxiyaning nomlanishi. 1324-yilda Bosarab 1 tomonidan tashkil etilgan."
    },
    {
        "type": "s",
        "name": "Saratsinlar",
        "info": " – ilk oʻrta asrlar davrida Vizantiya va Yevropa xristian mualliflari asarlarida Arabistonning koʻchmanchi qabilalarining nomlanishi. Yozuvchilar dastlab barcha arablarni, keyinchalik barcha musulmonlarni shu nom bilan atagan. "
    },
    {
        "type": "s",
        "name": "Sasebaron",
        "info": " – Sali haqiqati da uchraydigan atama boʻlib, VII asrga oid frank yorliqlariga tegishli. Graflarning sudi boʻlib, qonunlar va an’analarni bildirgan. Shu bilan birga qirollarning graflar sudidan yigʻiladigan toʻlovlarni nazorat qilishgan. Undan tashqari graflarning soliq va jarimalarni yigʻish uchun mas’ullari ham shunday nomlangan."
    },
    {
        "type": "s",
        "name": "Satana",
        "info": " (yunon. satanas va qad.yahudiy satan – dushman, fitnachi) – xristian tushunchalarida iblis, yovuz ruh, doʻzax hukmdori. S. obrazi XI asrda vujudga kelgan boʻlib, xoinlarning ramzi boʻlgan. S.ning rangi qora boʻlib, dastlab faqat yolgʻonchilar tushunilgan. S.lar ibodatga halaqit bergan, ogʻriq keltirgan va boshqa zararli ishlarni keltirib chiqargan. S.larning tashqi qiyofalarini choʻchqa, kuchuk, ilonga oʻxshatib chizishgan. S.lar tuban farishtalar sifatida ham talqin qilingan. Xristianlikda S.lar mustahkam e’tiqodning sinovi sifatida ham koʻringan. "
    },
    {
        "type": "s",
        "name": "Sayyor sudyalar",
        "info": " – Angliyada Genrix I (1100-1135) davrida qirollik sudi kuchaytirilib, u davlat hokimiyatining tarkibiy qismiga aylantirilgan. Ana shu qirollik kuriyasi sudyalari vaqti-vaqti bilan mamlakat boʻylab safarga chiqib, grafliklarda sudlov ishlarini amalga oshirganligi uchun ham  S.S. nomini olgan. Sudlov palatasi boʻlsa Qirollik sud kursisi degan nom oldi."
    },
    {
        "type": "s",
        "name": "Savdogar-avantyuristlar",
        "info": " kompaniyasi, savdogar-tadbirkorlar kompaniyasi – mamlakat tashqarisiga (Niderlandiya, Germaniya, Skandinaviya davlatlariga) movut chiqarish bilan shugʻullanuvchi Angliyadagi eng qadimiy kompaniyalardan biri. Genrix IV ning xartiyasi (1406-y) bilan markazi London boʻlgan kompaniyaning mustaqil faoliyati boshlangan. Kompaniyada asosiy rolni londonlik savdogarlar oʻynagan. Kompaniyaining asosiy omborxona bazasi Antverpenda boʻlgan. Yevropadagi savdo-sotiqda kompaniya Ganzaning asosiy raqobatchisi boʻlgan."
    },
    {
        "type": "s",
        "name": "Savoyya",
        "info": " – XI asrdan 1416-yilgacha Burgundiya qirolligi tarkibida boʻlib kelgan graflik. 1032-1034-yillarda Muqaddas Rim imperiyasi tarkibida boʻlgan. 1416-yildan gersoglikka aylangan. Uning oʻrta asrlar tarixi davri Pemont bilan bogʻliq boʻlib, bir necha marta u bilan birlashgan."
    },
    {
        "type": "s",
        "name": "Sekstariy",
        "info": " – Buyuk Karl davrida amal qilingan oʻlchov birligi boʻlib, suyuqlik va mayda (qum, urugʻ va boshqalar) narsalarni oʻlchash uchun ishlatilgan. 1/16 modiya yoki 3,2 litrga teng boʻlgan. "
    },
    {
        "type": "s",
        "name": "Sekta",
        "info": " (lot. ta’limot, yoʻnalish) – hukmron cherkovdan chetlashgan diniy jamoa."
    },
    {
        "type": "s",
        "name": "Sekulyarizatsiya",
        "info": " (lot. secularis – dunyoviy) – davlatlar tomonidan cherkov yerlarining dunyoviy tartibda xususiylashtirish. VIII asr 1-yarmida Karl Martell tomonidan birinchi marta amalga oshirilib, shuning hisobiga benefitsiy yerlari fondi koʻpaytirilgan. Vizantiyada butparastlikka qarshi kurash sharoitida cherkov yerlari ochiq musodara qilingan. Fransiyada tampliyerlar ordeni bekor qilingandan keyin ham ma’lum miqdordagi cherkov yerlari musodara qilingan edi."
    },
    {
        "type": "s",
        "name": "Selestinslar",
        "info": " – 1254-yilda qalandar Pyotr (1294-yildan papa Selestin V) tomonidan asos solingan katolik rohiblik ordeni. Ordenning qat’iy nizomi boʻlib, u asosan papaning cherkov ustidan mutloq hukmronligini ta’minlashga intilgan. XIV-XV asrlarda mashhur boʻlgan."
    },
    {
        "type": "s",
        "name": "Selibat",
        "info": " (lot. caelebs – uylanmaslik) – katolik dindorlarining papa Grigoriy VII (IX asr) boʻyrugʻiga binoan nikohga kirmaslik majburiyati. Amalda XII asrda mustahkamlangan. 1967-yilda papa Pavel VI selebatning oʻzgarmas shaklini tasdiqladi."
    },
    {
        "type": "s",
        "name": "Semiz xalq",
        "info": " – XIII-XV asrlarda italyan shahar kommunalaridagi boy qatlam vakillari. Bankirlar, yirik tadbirkorlar, savdogarlar va katta mol-mulkka ega boʻlgan boshqa qatlam vakillari kirgan. Florensiyada XIV asrda S.X.ga bankirlar, savdogarlar va tadbirkorlar bilan birga ziyoli kasb egalari – shifokorlar, notariuslar va huquqshunoslar kirgan. "
    },
    {
        "type": "s",
        "name": "Sen Deni",
        "info": " – Parij yaqinidagi benediktchilar abbatligi. Shu bilan uni Parijning sharqiy tashqi shahri deb ham nomlangan. Oʻrta asr Fransiyaning bosh monastiri boʻlib, 625-yilda tashkil qilingan. Uning gullab–yashnashi Sugeriyning abbatlik davriga toʻgʻri kelib, 1137-1144-yillarda monastir va cherkov qurilgan. Monastir gotik uslubda qurilgan boʻlib, u Fransiyada gotik uslubda qurilgan eng mashhur inshootlardan biridir. S.D. Fransiyada XVIII asr oxirlarida boʻlib oʻtgan inqilob davrida vayron qilingan. Bugungi kunda u milliy yodgorlik hisoblanadi."
    },
    {
        "type": "s",
        "name": "Sen Jermen de pre",
        "info": " – Sena daryosining chap qirgʻogʻida joylashgan benediktchilarning abbatligi. 543- yoki 558-yilda qirol Xildebert tomonidan tashkil qilingan. Bu abbatlikda joylashgan monastir Fransiyadagi eng boy monastir boʻlib, unga 25 ta qishloq va 2 mingdan ortiq dehqon oilalari tegishli boʻlgan. Abbatlik oʻzining nomlanishini IX asrda yepiskop Jermen ismidan olgan."
    },
    {
        "type": "s",
        "name": "Seneshal",
        "info": " (lot. siniscalcus – katta xizmatkor) – 1). V-VIII asrlarda franklar davlatida qirol saroyini boshqaruvchi asosiy xizmatkor. VIII asrdan boshlab sud va harbiy vazifalarni ham bajara boshlagan. X asrdan boshlab mazkur mansab avloddan avlodga oʻtadigan boʻlgan va Buyuk S. deb nomlangan. Shu tariqa ular yirik senorlarga aylangan. XIII asrdan esa Fransiya janubi va gʻarbida keng tarqalgan mansab boʻlib, ular oʻz S.ligida sud, ma’muriy boshqaruvni amalga oshirgan. Mansab XVIII asrda bekor qilingan; 2) Fransiyaning janubidagi ma’muriy birlik."
    },
    {
        "type": "s",
        "name": "Senor",
        "info": " (lot. senior – katta) – katta yer egasi yoki senoriya (votchina) egasi. Feodal yer egasi sifatida erkin dehqonlarni boshqargan. Shu bilan birga oʻz hududida joylashgan shaharlar aholisini ham boshqargan. Vassallik yoki xoʻjayinlar guruhining tashkil topishi natijasida qirol, gersog, knyaz va boshqalar bir-biriga boʻysunishi ularni bir-biri uchun S. boʻlishini ta’minlagan. Ular diniy va dunyoviy S.larga ajratilgan."
    },
    {
        "type": "s",
        "name": "Senoriya",
        "info": " – Fransiyada feodal mulkning jamlanmasi boʻlib, davlat tomonidan berilgan huquqqa koʻra feodallar sud qilish, soliq yigʻish, qoʻshin toʻplash, qonun chiqarish, pul zarb qilish imkoniga ega boʻlishgan. Feodallarning yeri ikki qismga ajratilib, bir qismi oʻziga qaram boʻlgan dehqonlarning yeri va ikkinchi qismi senor ajratib bergan yer. S. tor ma’noda votchinaning bir koʻrinishi boʻlib, sof S. sifatida erkin dehqonlarning yer va mulki tushunilgan. Qirol hokimiyatining kuchayishi va mamlakatlarning markazlashishi natijasida S.lar yoʻqolib borgan."
    },
    {
        "type": "s",
        "name": "Senorlar iyerarxiyasi",
        "info": " – feodal (senor)larning oʻzaro ichki munosabatlariga nisbatan ishlatilgan. Uning boshqa tushunchasi vassallik deb nomlanib, unga koʻra senor va vassal munosabatlari ma’lum bir qat’iy tartibda amal qilgan. X-XI asrlarda Yevropa mamlakatlarini shu tizim birlashishi uchun imkon bermagan. Tartibga koʻra S.I.ning tepasida qirol turgan va unga barcha diniy hamda dunyoviy feodallar itoat etishlari shart boʻlgan. Ammo barcha yirik feodallar amalda mustaqil edilar. Feodallar oʻzlariga tegishli yerlarda tanga pullar zarb qilish, sud qilish, urush e’lon qilish va sulh tuzish, hatto qonunlar chiqarish huquqlariga ega boʻlishgan. Yirik feodallarga mayda knyazlar itoat etishgan. Qiroldan keyingi pagʻonada navbati bilan yirik feodallar, bir qalqonli ritsarlar va shu shaklda oʻziga xos piramidani tashkil qilgan."
    },
    {
        "type": "s",
        "name": "Sentonj",
        "info": " – Fransiyaning tarixiy viloyatlaridan biri boʻlib, IX asrda Akvitaniya gersogligi tarkibidagi graflik sifatida tashkil qilingan. 1154-yildan Angliya hukmronligi ostida boʻlgan va XIII asr boshlaridan Fransiya graflikni egallash uchun kurashga kirishgan. 1371-yilda toʻliq Fransiya tarkibiga kirgan va 1375-yildan qirol domeniga kiritilgan."
    },
    {
        "type": "s",
        "name": "Senz",
        "info": " – Fransiyadagi pul rentasi. Dehqon-senzitariylar har yili yer – senziva, ijarasi uchun toʻlanadigan renta soligʻi."
    },
    {
        "type": "s",
        "name": "Senzitariy",
        "info": " – Fransiyada shaxsan ozod boʻlgan sinziva egalari. XII-XIII asrlarda keng tarqalgan."
    },
    {
        "type": "s",
        "name": "Senziva",
        "info": " (lot. census – mulkni birovga xatlab berish) – yer maydoni, Fransiyada dehqonlar ijaraga olgan yer. Ijaraga olgan shaxs (senzitariy) har yili pul bilan renta (senz) toʻlagan. S. XII-XIII asrda keng tarqalgan. Bu hol dehqonlarning shaxsiy qaramlikdan ozod boʻlishi bilan bogʻliq edi. S. va boshqa feodal majburiyatlar buyuk fransuz inqilobidan soʻng Konventning 1793-yil 17-iyuldagi qaroriga koʻra bekor qilingan."
    },
    {
        "type": "s",
        "name": "Serpantina",
        "info": " – otlar yordamida tortilgan artilleriya quroli. Zambarak ikkita gʻildirak yordamida harakatlangan. S.lar XV asrda keng tarqalib, ular harakatlanadigan dala toʻplarining paydo boʻlishiga sabab boʻlgan."
    },
    {
        "type": "s",
        "name": "Servaj",
        "info": " (lot.servus – qul) – Gʻarbiy Yevropada oʻrta asrlar davri feodal qaramligining bir koʻrinishi boʻlib, ular shaxsan erkin boʻlishi bilan birga ularning shaxsiy va fuqarolik huquqlari cheklangan. M.Blokning koʻrsatishicha, S. Fransiyada X-XI asrlarda vujudga kelgan."
    },
    {
        "type": "s",
        "name": "Servlar",
        "info": " (lot. servus – qul) – 1) Fransiyadagi erkin dehqonlar. Ular oʻz yeriga ega boʻlishib, senorga jon soligʻi (shevaj), nikoh soligʻi (formalyaj), oʻlim soligʻi va S.ga senor tomonidan qoʻyiladigan talya yoki mahsulot soligʻini toʻlashi majburiy boʻlgan. Ular villanlardan erkin nikohdan oʻtish va buyumlarini meros qoldirishi bilan farq qilgan. Yer egasi sifatida S.barshinani bajarishi, soliqlarni pul yoki mahsulot sifatida toʻlashi shart boʻlgan. Ular ham senorga sud jarimalari, bozorlar, yoʻllar, koʻpriklar va boshqalardan foydalanganliklari uchun soliq va toʻlovlarni toʻlashgan. XII-XIII asrlardan boshlab S. oʻz erkinliklarini sotib ola boshlagan. XIII-XIV asrlarda bu jarayon juda kuchayib, erkinlikning narxi senor va serv oʻrtasida belgilangan. XVI-XVIII asrlarda Sharqiy Yevropa mamlakatlarida qaramlikdan ozod boʻlgan, deyarli erkin (nikoh qurish, bir joydan boshqa joyga koʻchish huquqlariga ega boʻlgan) dehqonlar tushunilgan; 2) Vengriyada yerga biriktirib qoʻyilgan qullar avlodi."
    },
    {
        "type": "s",
        "name": "Sex",
        "info": " (nem. Zёche) – savdogar-hunarmandlar korporatsiyasi, bitta yoki bir necha kasb egalarining birlashmasi yoki oʻrta asrlar hunarmandlarining ittifoqi. S. ishlab chiqarishni rivojlantirish va tayyor mahsulotni sotishga yordam berish maqsadida yuzaga kelgan. Uning asosiy vazifasi S. a’zolarini, ustalarni sexga kirmagan hunarmandlardan, doimiy ishlab chiqarish raqobatidan va sotish inqirozidan himoya qilish boʻlgan. Ishlab chiqarishni tartibga solib turish maqsadida ustalarning sonini cheklab turgan, shuningdek, dastgohlar va shogirdlarni sonini ham nazorat qilib borgan. S. nizomi mahsulot sifatini, ish vaqtini, ustalar sonini, tayyor mahsulotlarning narxini tartibga solgan. S. ustalarni xoʻjalikdan tashqari boʻlgan faoliyatini ham qamrab olgan. U hunarmandlarning butun hayotini – shaxsiy, oilaviy faoliyatini qamrab olgan. Har bir S.ning oʻz himoyachisi boʻlgan. Italiyada sexlar IX-X asrlarda, Fransiya XI asrda, Germaniya va Angliyada XII-XIII asrlarda yuzaga kelgan. Gʻarbiy Yevropaning bir qator davlatlarida S. tartibi XIII-XIV asrlarda rivojlangan. Ustalar sexi uch ijtimoiy qatlamdan iborat boʻlgan: usta, usta yordamchisi (xalfa) va shogird. Xalfa – bu oliy toifali pulga ishlovchi ishchi. Shogird – bu ustaga hunar oʻrgatgani uchun pul toʻlashi kerak boʻlgan shaxs. Xalfalar oʻzlarining manfaatlarini himoya qilish, oʻzaro yordam berish va ustalarga qarshi kurashish maqsadida oʻz tashkilotlari – kompanonaj va birodarliklarini tuzishgan. XIII-XV asrlarda Yevropaning bir necha shaharlarida S.larning shahar patrisiylariga qarshi kurashi boʻlgan. Shunday qilib shaharda hokimiyat uchun S. inqilobi boshlandi. Bir qator shaharlarda Kyoln, Florensiya, Bazel va boshqalarda S.lar gʻalabaga erishgan. XIV-XV asrga kelib ishlab chiqarish sekinlashdi. S.lar bir qadar boy va katta (katta yoki keksa deb nom olgan) va bir qadar kambagʻal (kichik, yosh deb nomlangan) S.larga boʻlinib ketdi. Bu asosan katta shaharlar – Florensiya, Perudja, Parij, London, Bazel va boshqa shaharlarga xos edi. Keksa S.lar yosh S.lar ustidan hukmronligini boshladi va oxir oqibat ular mustaqilligidan ajralib qoldi."
    },
    {
        "type": "s",
        "name": "Sex maktablari",
        "info": " – boshlangʻich pulli maktab. Gʻarbiy Yevropada XIII-XIV asrlarda hunarmandlarning bolalari uchun ochilgan maktab. Cherkov maktablarida asosiy oʻqish diniy boʻlganligidan norozilik oqibatida ochilgan. S.M.da matematika, geografiya, huquq va boshqa fanlar oʻqitilgan. XV-XVI asrlarda S.M. gildiya maktablari bilan birlashgan."
    },
    {
        "type": "s",
        "name": "Sexin",
        "info": " – oltin tanga, 1284-yildan Venetsiyada zarb qilingan."
    },
    {
        "type": "s",
        "name": "Sezarepalizm",
        "info": " – monarxlarning cherkov bilan bogʻliq siyosati. Bunda amalda monarx cherkovni boshligʻi boʻlib, uni boshqaradi."
    },
    {
        "type": "s",
        "name": "Sforsa",
        "info": " – 1450-1535-yillarda Milanda hukmronlik qilgan sulolaning nomi. Sulola oʻz nomini Musio Attendolo (1369-1424) faoliyatidan olgan. U Romanida oddiy dehqon oilasidan yetishib chiqqan va keyinroq askar va kondotyer sifatida faoliyat olib borgan. Uning S. nomi aslida laqabi boʻlib, italyan tilida sforzare – kuch bilan yenguvchi ma’nosini bildiradi. Sulolaga Franchesko Sforsa (1401-1466) tomonidan 1450-1466-yillarda Milan gersogi boʻlgan paytdan boshlab asos solingan. S.larning boshqaruvi davrida Milanning gullab-yashnashi davom etgan. Manufakturalar tashkil qilingan. Qishloqlarda sugʻorish tizimlari ishga tushirilgan. Sulolaning mashhur vakili Lyudoviko Moro davrida mashhur rassom, shoir va olimlar Milanga taklif qilingan. Ular orasida Leonardo da Vinchi ham boʻlgan."
    },
    {
        "type": "s",
        "name": "Sid haqida qoʻshiq",
        "info": ", Mening Sidim haqida qoʻshiq – ispan qahramonlik eposi. 1140-yillarda noma’lum qoʻshiqchi tomonidan yaratilgan va 1307-yilgi qoʻlyozmada yagona va qattiq shikastlangan holatda yetib kelgan. Dostonning bosh qahramoni boʻlgan Sid mavrlarga qarshi kurashuvchi xalq himoyachisi boʻlib, asosiy maqsadi ona yurtini arablardan ozod qilish boʻlgan. Sidning tarixiy prototipi rekonkista qahramoni, kastiliyalik lashkarboshi Rodrigo (Ruy) Dias de Bivar (1040-1099) boʻlib, oʻzining jasurligi tufayli Kampeador (jangchi) deb ulugʻlangan, arablar boʻlsa uni Sid (arabcha said – xoʻjayin) deb atashgan. Tarixiy haqiqatga xilof ravishda Sid oʻz vassallariga ega boʻlgan va oliy tabaqaga mansub boʻlmagan ritsar sifatida tasvirlanadi. U haqiqiy xalq qahramoniga aylantirilgan. U tuhmat bilan Kastiliya qiroli Alfons VI tomonidan quvib yuboriladi. Garchi nomaqbul sharoitlarga qaramasdan, Sid harbiylardan otryad tuzib, qator gʻalabalarga erishadi. Olingan oʻljalarning bir qismini sovgʻa tariqasida oʻzini quvib yuborgan qirolga yubordi, bu bilan u oʻzining vassallik burchini ado etdi. Shundan soʻng qirol uning qilmishlarini avf etadi. Voqealar tavsifi jihatida ushbu epos tarixiy haqiqatga yaqin hisoblanadi. Unda oʻrta asrlar Ispaniyasidagi tinchlik va urush davrining haqiqiy manzarasi aks ettirilgan."
    },
    {
        "type": "s",
        "name": "Simoniya",
        "info": " – cherkov va diniy mansablarni sotish yoki sotib olish. Atama Injildagi Simona folbin afsonasidan olingan. Unda Simona farishtalarga moʻjizalar sirini sotishni taklif qilgan. S. Rim papalari, qirollar va feodallar tomonidan keng qoʻllanilgan. Boy feodallar va boshqa kishilar katta pul evaziga cherkovdagi biror bir mansabni egallashi mumkin edi va shu tariqa katta daromad manbaiga ega boʻlishgan. Klyuniychilik harakati S.ni bekor qilishni talab qilgan va keyinroq atamaning oʻzi ham muomaladan chiqib ketgan."
    },
    {
        "type": "s",
        "name": "Sindik",
        "info": " (yunon.) – oʻrta asrlarda bir qator Gʻarbiy Yevropa davlatlarida gildiya yoki sex oqsoqollari."
    },
    {
        "type": "s",
        "name": "Sinekura",
        "info": " (lot. sine cura – begʻam, tashvishsiz) – oʻrta asr davri Yevropada cherkov mansabi boʻlib, ular cherkov daromadlarini qabul qilishgan va biror bir aziyat chekmagan. Mazkur mansab egasi katta daromad olish bilan birga katta mehnat talab qilmasligi uchun ham shu nom berilgan."
    },
    {
        "type": "s",
        "name": "Sinklit",
        "info": " (yunon. chaqirilgan) – Rim kuriyasi a’zolari orasidan yangi papani saylaydigan kardinallar yigʻilishi, koʻpincha oliy diniy mansabdorlarining yigʻilishi ma’nosida qoʻllaniladi. Qadimgi Yunonistonda yuqori martabali lavozim egalarining yigʻilishi sifatida paydo boʻlgan. Vizantiyada Konstantinopol senati S. deb atalgan. Serbiyada ham Vizantiyadagi mazmunda qoʻllanilgan."
    },
    {
        "type": "s",
        "name": "Sinod",
        "info": " (yunon. yigʻilish) – protestant cherkovlarida biror-bir cherkovga daxldor ishlar boʻyicha qaror chiqarish uchun toʻplanadigan diniy va dunyoviy shaxslarning yigʻilishi."
    },
    {
        "type": "s",
        "name": "Sinon",
        "info": " – to X asrgacha Vizantiyada dehqonlar mahsulot, undan keyin pul bilan toʻlagan soliq."
    },
    {
        "type": "s",
        "name": "Sinoriya",
        "info": " (ital. signoria – hukmronlik, hokimiyat) – XIII asr 2-yarmi va XIV asr oʻrtalarida Shimoliy va Markaziy Italiya shahar-davlatlaridagi siyosiy boshqaruv shakli. Unga koʻra, barcha fuqarolik va harbiy boshqaruv bir kishi – sinora (tiran) qoʻlida boʻlgan. Undan tashqari oʻrta asr Italiya shaharlarida shahar kommunalarining oʻz-oʻzini boshqarish organlari ham S. deb nomlangan."
    },
    {
        "type": "s",
        "name": "Sisterianlar",
        "info": " – rohiblik ordeni a’zolari, oʻz nomini 1098-yilda tashkil topgan joyi nomi (Cistercium-Sito) dan olgan. S. Benedikt Nurskiyning Nizomiga koʻra ish koʻrgan. Ular asosan vegetarian taomlarini iste’mol qilgan. Monastirlarga bolalarni qabul qilmagan. Monastirlardagi yashash tarzi juda qattiq boʻlgan. Ular qaram dehqonlar kabi yashagan. S.ning koʻpchiligi monastirda qoʻrquvda yashagan. Orden Bernar Klervoskiy ordeni tarkibiga kirgach, tartiblar oʻzgargan, uning faoliyati ommalashgan. 1150-yilga kelib, ularning 350 ta monastiri boʻlgan. 1500-yilga kelib ularda 738 ta erkak va 650 ta ayol yashagan. S. odatda oʻz monastirlarini harbiylardan ozod etilgan yerlarda qurishgan. Bu esa oʻz navbatida ogʻir jismoniy mehnatni talab qilgan. Berilgan tuhfalar hisobiga ordenning yer mulki koʻpayib borgan. Ordendagi rohiblar ikki toifaga boʻlingan: toʻla huquqli birodar va dunyoviy birodar (konverzlar). Birinchi toifaning asosiy vazifasi duo oʻqish boʻlgan. Ikkinchi toifaning asosiy vazifasi jismoniy mehnat boʻlgan. Dunyoviy birodarlarning kelib chiqishi dehqonlarga borib taqalgan. Ular oʻqimishli boʻlmagan. Orden vakillarining mehnati tufayli tez-da eng boy ordenga aylangan. Ordenning boyliklarini keyinchalik S. savdo operatsiyalariga va manufaktura ishlab chiqarishiga jalb qilgan. Orden tarkibida S. federativ huquq asosida muhtor monastirlarda boʻlgan. Dastlabki beshta monastirlar asosiylari hisoblangan. Qolganlari ularning atrofida guruhlarga birlashgan. Abbatlar bu birlashgan guruhga rahbarlik qilgan va unga buysuna-digan monastirlarni nazorat qilgan. Har yili ordenning muhim muammolarini hal qilish va S.ning qarorlarini keng ommaga qabul qildirish uchun barcha abbatlardan asosiy toʻlov – kapitul yigʻilgan. S. faqat feodallar oilasidan uylangan."
    },
    {
        "type": "s",
        "name": "Sitsiliya tungi ibodati",
        "info": " – 1282-yil Karl Anjuyskiy (Fransiya qiroli Lyudovik IX ning ukasi) ga qarshi Sitsiliyada koʻtarilgan qoʻzgʻalon. Ular Janubiy Italiya va Sitsiliyada fransuzlarning 1268-yilda oʻrnatilgan hukmronligiga qarshi chiqishgan. Karl Sitsiliyada soliqlarni oshirib yuborgan va mazkur hududda amal qilib kelgan an’analarni oʻzgartirishga harakat qilgan. Sitsiliya qirolligi poytaxtini Palermodan Neapolga koʻchiradi. Natijada 1282-yil 31-mart kuni Palermoda qoʻzgʻalon (kechki ibodat uchun cherkov qoʻngʻirogʻi chalinishi qoʻzgʻalonga chaqiriq boʻlgan) boshlanib, ular 3-4 ming nafar fransuzlarni qirib tashlashadi va Sitsiliya Fransiya zulmidan ozod boʻldi. 1282-yilda Sitsiliya taxtiga Aragoniya qiroli Pedro III taklif qilinadi va 1302-yildan boshlab Sitsiliya Janubiy Italiyadan ajratilib, Aragon sulolasi tomonidan boshqarilgan."
    },
    {
        "type": "s",
        "name": "Sitsiliya qirolligi",
        "info": " – XI asr oxirlarida Janubiy Italiya va Sitsiliyada normand ritsarlari tomonidan tashkil qilingan davlat. Qirollikning tashkil topishidagi oxirgi ish Rojer II ning (1130-1154) taxtga oʻtirish marosimi boʻldi. 1189-yilda Sitsiliya taxtiga germanlarning shtaufenlar sulolasi keladi va yangi sulola mamlakatning markazlashish jarayonini nihoyasiga yetkazdi. 1266-1268-yillarda Karl Anjuyskiy oxirgi shtaufenni yengadi va Sitsiliyada yangi sulola hukmronligi boshlanadi. Karl Anjuyskiyga qarshi koʻtarilgan xalq qoʻzgʻaloni natijasida qirollik ikki qismga ajralib ketdi va Sitsiliya oroli Aragoniyaga tegdi, Janubiy Italiyada yangi Neopolitan qirolligi tashkil topgan."
    },
    {
        "type": "s",
        "name": "Situl",
        "info": " – franklar davlatining karolinglar sulolasi davrida suyuq va mayda narsalarning oʻlchov birligi. U modiyning yarmiga yoki 25,75 litrga teng oʻlchov birligi boʻlgan."
    },
    {
        "type": "s",
        "name": "Skaldlar",
        "info": " – konunglarning drujinalari haqidagi qoʻshiqlarni kuylovchi qadimgi skandinav shoir va qoʻshiqchilari. Oʻzlarining jangovor qoʻshiqlari (drapax) da konunglarning jasorati, drujinalarning boshidan kechirgan sarguzashtlari musiqasiz kuylangan. Yuz yillar davomida qoʻshiqlarni kuylash tartibi oʻzgar-magan va qat’iy an’anaga amal qilgan. S.ning mualliflari orasida 350 dan ortiq shoirlarning nomi tilga olingan. Dastlabki S. IX asrda Norvegiyada paydo boʻlgan. X asrda mazkur san’at Islandiyada juda ommalashgan. Shu davrda S.ning asosiy qismi Islandiya zodagonlari saroylaridan yetishib chiqqan. Ular orasida Egil Skallagrimsson (900–928) va Snorri Sturlusonning nomlari mashhur boʻlgan. S. poeziyasining asosiy janrlari – drapa, nid va visa."
    },
    {
        "type": "s",
        "name": "Skipetr",
        "info": " (yunon. xassa, tayoq, aso) – monarxiya hokimiyatining temir belgisi. Ilk bora qadimgi firavnlar foydalangan. Asosan oltin va fil suyagidan yasalgan, qimmatbaho toshlar bilan bezatilgan. Oʻrta asrlarda S. qirolning saxiyligini va unga itoatning ramzi sanalgan. Diniy boshliqlarda ham bo’lgan."
    },
    {
        "type": "s",
        "name": "Skomarlar",
        "info": " – VI asrda Vizantiyada qoʻzgʻalon koʻtargan qullar va kolonlarni quldorlar shunday atashgan."
    },
    {
        "type": "s",
        "name": "Skrelinglar",
        "info": " (eski.norv.) – skandinav xalqlari tomonidan Grenlandiya va Shimoliy Amerika tub joy aholisiga berilgan umumiy nom. Vinland sagalarida Yangi Dunyoning qizil tanli aholisi (aftidan hindular) shu nom bilan tilga olinadi."
    },
    {
        "type": "s",
        "name": "Skriptoriy",
        "info": " (lot. skriptor – mirza, kotib, nusxa koʻchiruvchi) – monastirlarda qoʻlyozmalardan nusxa koʻchiruvchi ustaxona. Birinchi S.lar Janubiy Italiya, Fransiya, Irlandiya va Ispaniyada VI-VII asrlarda tashkil qilingan. Buyuk Karl davrida Grigoriy Turskiy tomonidan Alkuin abbat boʻlgan Muqaddas Martin monastirida tashkil qilingan. Dastlab monastirda ishlar eski tartib boʻyicha tashkil qilingan edi va shuning uchun bir kishi tomonidan aytib turilgan, bir necha xattot tomonidan yozib borilgan. Yozuv ashyosiga (qogʻoz, teri, mato va boshqalar) stol boʻlmaganligi sababli choʻkkalagan holda yozilgan. V asrdan boshlab monastirlarda stollar paydo boʻlgan. Koʻchirilgan kitoblarga tasvirlar tushirish qat’iy tartibga asoslanmagan. VIII–IX asrlarga kelib kitobga rasm chizish qat’iy tartib asosida olib borilgan. XIII asrda S.lar inqirozga uchraydi. Sababi kitob nashr qilish ishlari bilan keng miqyosda shahar hunarmandlari shugʻullana boshlashgan."
    },
    {
        "type": "s",
        "name": "Sleys",
        "info": " – Niderlandiyadagi (oʻrta asrlarda Flandriya) port shahar boʻlib, unda 1340-yil 24-iyunda Yuz yillik urush ning birinchi yirik dengiz jangi boʻlib oʻtgan. Unda inglizlar fransuzlar flotini magʻlub qilishib, dengizda nazorat oʻrnatishadi va Normandiya sohillariga desant tushirishgan. Mazkur jangda fransuzlar deyarli butun flotidan (taxminan 200 ta kema) ajralgan. Shu gʻalaba sharafiga Angliyada bayram oʻtkazilib, tanga zarb qilingan."
    },
    {
        "type": "s",
        "name": "Smerd",
        "info": " – IX-XIV asrlarda Rusda dehqonlar toifasi. Avval qishloqning erkin jamoa a’zolari (xolopdan farqli ravishda) boʻlgan S.lar vaqtlar oʻtishi bilan knyazga qaram dehqonga aylangan."
    },
    {
        "type": "s",
        "name": "Smitfild dasturi",
        "info": " – Angliyada Uot Tayler boshchiligidagi dehqonlar qoʻzgʻaloni vaqtida Kent va unga tutash grafliklar dehqonlarining ishlab chiqqan dasturi. Qoʻzgʻalonchilar oʻzlarining yangi talablarini 1381-yil 15-iyunda Smitfildda qirol bilan ikkinchi uchrashuvlarida topshirishgan. Unda Mayl end dasturi dagi talablarga nisbatan kengroq talablar berilgan edi: cherkov yerlarini musodara qilish va yersizlarga tarqatish, yepiskoplikni bittagacha qisqartirish, villanlikni va toifaviy tafovutni bekor qilish kabilar. "
    },
    {
        "type": "s",
        "name": "Sobor",
        "info": " – xristianlikda katta ibodatxona. Davlatlar miqyosida yoki butun xristian cherkovi miqyosida oliy daraja ruhoniylarining uchrashuv joyi."
    },
    {
        "type": "s",
        "name": "Sokmenlar",
        "info": " (ingl.) – Angliyada anglo–saksonlar va normanlar bosqini davrida shaxsiy erkin dehqonlar. Ular oʻzlarining yer mulkiga ega boʻlib, lorddan manor olishgan. Ular barcha fuqarolik huquqlaridan foydalanishlari va oʻz huquqlarini himoya qilish uchun qirol sudiga murojaat qilishi mumkin boʻlgan. S. nomi asosan Shimoliy-Sharqiy Angliya va unga qoʻshni hududlarda uchragan. Dastlabki vaqtlarda ular o’z huquqlari bo’yicha sudga da’vo – soke berolgani uchun shu nom bilan atalgan. Boshqa hududlarda S. boshqa nomlar bilan nomlangan. Normanlar istilosi davrida ular ikki kategoriyaga boʻlingan va XV asrdan ular frigolderlarga aylanishgan. "
    },
    {
        "type": "s",
        "name": "Solarego",
        "info": " – Kastiliyada yarim ozod dehqonlar toifasi."
    },
    {
        "type": "s",
        "name": "Soldo",
        "info": " – Italiyada muomalada boʻlgan mayda pul birligi boʻlib, 1/20 liraga teng boʻlgan. XII asr oxirlarida zarb qilingan."
    },
    {
        "type": "s",
        "name": "Solid",
        "info": " – (lot. solidus – soʻzma-soʻz tarjima qilinganda mustahkam, salmoqli) – yirik oltin tanga. Birinchi marta Rimda, imperator Konstantin tomonidan 309-yilda zarb qilingan. Gʻarbiy Yevropa miqyosida esa karolinglar davrida tarqalgan. Dasavval merovinglar Rim oltin S.i shaklida oltindan zarb qildirgan, Karolinglar davrida u kumushdan zarb qilina boshlandi. 1 S.=3.88 g kumushga teng boʻlgan, VIII asrda sigir 1, ot 6 S. turgan."
    },
    {
        "type": "s",
        "name": "Soldo",
        "info": " – italyan kumush tangasi. 1 S.=1,25-1,30 g kumushga teng boʻlgan."
    },
    {
        "type": "s",
        "name": "Solsberi qasamyodi",
        "info": " – 1086-yil 1-avgust kuni Angliya zamini uchun ajnabiy boʻlgan Vilgelm I Bosqinchi shu manzilda vassalaridan oʻziga sodoqati haqida ichtirgan qasamyodi. Eng asosiysi shuki, nafaqat baronlar, balki ularga vassal boʻlgan oddiy ritsarlar ham qasamyod qildishga majbur boʻldilar. S.Q. orqali qirol hokimiyati yanada mustahkamlandi."
    },
    {
        "type": "s",
        "name": "Sorbonna",
        "info": " – Parijda 1257-1258-yillarda tashkil qilingan ilohiyotchilar kollegiyasi. Fransiya qiroli Lyudovik IX ning ruhoniylari Rober de Sarbon boshchiligida tashkil qilishgan. S. yangi koʻrinishdagi kollegiya boʻlib, u Parij universiteti ilohiyot fakultetining qashshoq 16 nafar talabasini birlashtirgan. Tez orada homiylar koʻmagida ularning safi kengayib borib, shu yerning oʻzida dars qilishlari ham mumkin boʻlgan. XVII asr oʻrtalaridan butun Parij universiteti S. nomi bilan atala boshlagan."
    },
    {
        "type": "s",
        "name": "Soti",
        "info": " (frans.sotie – ahmoqlik, be’manilik) – dramatik janr boʻlib, parodik va satirik monolog hamda diologlardan tashkil topgan. S.da aktyorlar oʻz rollarini hazil tariqasida noodatiy kiyimlar va bosh kiyimlarni kiygan xolda ijro etishgan. S.da aktyorlar qirol, Rim papasi, feodallar, ritsarlar va jamiyatdagi boshqa har qanday ijtimoiy qatlam vakillarni tanqid ostiga olishgan. XV asr oxiri va XVI asr boshlarida Pyer Grengor oʻz pyesalarini shu janrda yozgan."
    },
    {
        "type": "s",
        "name": "Spisok",
        "info": " (roʻyxat, daftar) – ilmiy adabiyotlarda qoʻllaniladigan atama boʻlib, u haqiqiy qoʻlyozmadan koʻchirilgan birinchi nusxani bildirgan. Undan tashqari keyinchalik qoʻlyozmaning boshqa nusxalari va hujjatlar ham S. deb nomlangan."
    },
    {
        "type": "s",
        "name": "Statut",
        "info": " (ingl. qaror qilaman) – 1) oʻrta asrlar Yevropa shaharlari va shahar ichidagi turli xil birlashmalarning (sex, gildiya) huquqiy holatini mustahkamlovchi nizomlar; 2) Angliyada S. (tor ma’noda) uchta institutlar – monarx, umum va lordlar palatalari tomonidan qabul qilingan aktlar tushuniladi."
    },
    {
        "type": "s",
        "name": "Statxauder",
        "info": " (goll.stad – joy, shahar va houder – xoʻjayin, sohib) – Niderlandiyada XV-XVI asrlarda hukmdor noibi (shtatgalter). Keyinroq Burgundiya va Gabsburglar sulolasida noiblar shunday nomlangan. "
    },
    {
        "type": "s",
        "name": "Stefan Dushan qonunnomasi",
        "info": " –Stefan Urosh IV Dushan (1331-1346-yillarda Serbiya qiroli, 1346-1455-yillarda serblar va yunonlar hukmdori (imperatori)) hukmronligi davrida yaratilgan, serb oliy diniy va dunyoviy zodagonlarining 1349-yil 21-maydagi yigʻilishida (sobor) qabul qilingan va 1354-yil 31-avgustdagi soborida qoʻshimchalar qoʻshilgan huquqiy normalar toʻplami. Yangi huquqiy vaziyatlar paydo boʻlishi bilan vaqti-vaqti bilan qoʻshimchalar kiritilgan. S.D.Q.ning asl nusxasi saqlanmagan. U qadimgi serb tilidagi 201 ta moddadan iborat boʻlib, yagona huquq tizimini yaratishga yordam berdi. Unda toifalar oʻrtasidagi munosabatlar, sudlov masalalari, jinoyatchilikka qarshi kurash kabilar tartibga solingan. Mas. 1-38-moddalarda cherkov majburiyatlari va huquqlari, 39-62-moddalarda imtiyozli tabaqalarning huquq va majburiyatlari keltirilgan."
    },
    {
        "type": "s",
        "name": "Stelling qoʻzgʻaloni",
        "info": " – 841-843-yillarda Saksoniyada boʻlib oʻtgan yirik dehqonlar qoʻzgʻaloni. Unda asosan frilinglar (erkin dehqonlar) va litlar (yarim erkin dehqonlar) ishtirok etishgan. Qoʻzgʻalon feodal tartiblarning oʻrnatilishiga qarshi boshlangan. Ularning shiori feodal tartiblarga qadar boʻlgan tartiblarni qayta tiklash edi. Sakslar mamlakatda franklarning diniy va dunyoviy feodallari bilan aralashib ketishi natijasida S.Q. qatnashchilari Eski qonun farzandlari deb nomlangan va Lyudovik Nemis tomonidan shavqatsizlik bilan bostirilgan. "
    },
    {
        "type": "s",
        "name": "Sterling",
        "info": " yoki penni – XII asr oxirlarida Angliyada zarb qilingan va muomalaga kiritilgan kumush tanga. XIV asr oxirlarida muomaladan chiqarilmagan holda funt S. nomi bilan almashtirilgan."
    },
    {
        "type": "s",
        "name": "Stoun",
        "info": " – ogʻirlik oʻlchovi birligi. 1 stoun=14 funt=6,35 kg."
    },
    {
        "type": "s",
        "name": "Strateg",
        "info": " – Vizantiyada harbiy boshliq, femlar, voyevodalar, boshligʻi."
    },
    {
        "type": "s",
        "name": "Stratiotlar",
        "info": " – Vizantiyada asosan, oʻz otlari va qurollari bilan kelishi talab qilinadigan, erkin dehqonlar va varvarlardan tashkil qilinadigan armiya. S. femlarning harbiy kuchlarini tashkil qilgan. Ular harbiy xizmati evaziga davlatdan yer (stratiy) olgan. Bunday yerlar faqatgina harbiy xizmatning davomiyligi sabab avloddan avlodga oʻtishi mumkin boʻlgan. Ular yer soligʻidan tashqari barcha soliqlardan ozod qilingan. Imperiyadagi feodallashuvning kuchayishi natijasida XI asrdan boshlab S. qashshoqlasha boshlagan. S.ning bir qismi qaram dehqonlarga aylangan boʻlsa, qolgan qismi ogʻir qurollangan otliq qoʻshin (katafraktariy) ga aylangan."
    },
    {
        "type": "s",
        "name": "Suasson",
        "info": " – Luara va Siyena daryolari oraligʻida joylashgan viloyatning markazi boʻlib, uning yaqini-da 486-yilda Galliyadagi oxirgi Rim noibi Siagriy qoʻshinlari bilan frank qabilalari sardori Xlodvig I qoʻshinlari oʻrtasida yirik jang boʻlib oʻtgan. Jangda yengilgan Siagriy Tuluzaga chekinadi va Xlodvigning talabi bilan 487-yilda vestgotlar tomonidan qatl qilingan. Siagriyning oʻlimi bilan rimliklarning Galliyadagi hukmronligi ham tugaydi va franklar hukmronligi boshlangan."
    },
    {
        "type": "s",
        "name": "Sulolaviy nikoh",
        "info": " – monarxiyaviy sulolalar a’zolari oʻrtasida asosan, siyosiy maqsadlar yoʻlida tuziladigan nikoh. Mas. Kastiliya taxti merosxoʻri Izabellaning Aragon valiahdi Ferdinand bilan nikohidan keyin yagona Ispaniya qirolligi vujudga kelgan. "
    },
    {
        "type": "s",
        "name": "Suprematiya",
        "info": " (lot.yetakchilik, birinchilik) – dunyoviy hukmdorlarning cherkov ustidan oliy hokimiyati huquqi."
    },
    {
        "type": "s",
        "name": "Svarog",
        "info": " – qadimda sharqiy slavyan qabilalarida to xristianlik dini qabul qilingunga asosiy xudolar koʻrilsada, ammo ba’zi tadqiqotchilar olov ruhi sifatida koʻrsatishdi. Lekin momaqaldiroq, urush, yashin va temirchilik, xudosi deb qabul qilingan. Quyosh xudosi – dojbogning otasi. "
    },
    {
        "type": "s",
        "name": "Sxizma",
        "info": " – ajralish. Xristian cherkovining boʻlinishi. Buyuk sximaga qaralsin."
    },
    {
        "type": "s",
        "name": "Sxolastika",
        "info": " (yunon. maktabga oid, oʻqimishli) – falsafiy qarashlar tizimi boʻlib, ilohiyotdan ajralib chiqqan. Oʻrta asrlar davri ilohiyotchilaridan biri Pyotr Damiani S.ni ma’lum ma’noda teologiyaning xizmatkori deb ta’riflagan. S. oʻrta asrlarning asosiy falsafiy tushunchasi sifatida koʻrsatilgan. Dastlab sxolastlar deganda maktabda oʻqiydigan yoki uning faoliyatida ishtirok etadigan kishilar tushunilgan. Buyuk Karl davrida sxolast oʻqituvchi ma’nosini bildirgan. Keyinchalik esa barcha ilmiy faoliyat bilan shugʻullanuvchi kishilar sxolastlar deyilgan. XII asr oʻrtalarida Yevropada dastlabki univetsitetlarning paydo boʻlishi natijasida universitetda falsafadan dars beruvchi oʻqituvchilar sxolastlar deyilgan. Oʻrta asrlar davri S. fanining otasi sifatida Boetsiy tan olingan. U Aristotel qarashlari (logikasi) asosida aql va xudoga ishonish muammolarini yechishga harakat qilgan. S.ning taraqqiyotini 3 davrga boʻlib koʻrsatish mumkin. Ular ilk (XI–XII asrlar), yetuk (XII–XIII asrlar) va soʻnggi (XIII–XIV asrlar). Sxolastlar qarashlariga koʻra realistlar va nominalistlarga boʻlingan. Realistlar inson fikrlarining erkinligi tarafdori boʻlgan boʻlsa, nominalistlar esa abstrakt tushunchalar va qarashlarni ong orqali anglash tarafdorlari boʻlgan. Realistlarning taniqli vakillari sifatida Gilom de Shampo, Anselm Kenterberiyskiy va boshqalarni koʻrsatish mumkin. Nominalistlarning taniqli vakillari sifatida esa Berengariy Turskiy, Rosselin, Abelyar, Okkam, Nikolay Otrekurskiy, Orem, Buridan va boshqalarni koʻrsatish mumkin."
    },
    {
        "type": "s",
        "name": "Syuzeren",
        "info": " (frans.) – oʻrta asrlarda Gʻarbiy Yevropa mamlakatlarida yirik yer mulk egalari, oʻz vassallariga hukmdor sanaluvchi hududning oliy senori (qirol, gersog), Keyinchalik xalqaro munosabatlarda ham qoʻllanila boshlangan (M: Rossiya imperiyasi 1774-1783-yillarda Qrim xonligining S. boʻlgan)."
    },
    {
        "type": "t",
        "name": "Tabaqali altarlar",
        "info": " – ikki (diptix), uch (triptix) yoki bir necha (poliptix) tabaqalardan iborat muqaddas rasmlar yoki xaykaliy relyeflar bilan tasvirlangan altar. IX asrda paydo boʻlgan, XIV asrlarda butun gʻarbiy xristianlikda keng tarqalgan."
    },
    {
        "type": "t",
        "name": "Tagzatsung",
        "info": " – Shveytsariyada davriy ravishda chaqirilib turuvchi kantonlar vakillaridaan iborat kengash. Uning yigʻilishida umumittifoqqa tegishli masalalar koʻrilgan boʻlsada, ittifoq yerlar hal qiluvchi ovoz huquqiga ega boʻlmagan. T. har bir kanton bitta ovozga ega boʻlgan, lekin masalalar har doim bir ovozdan qabul qilingan. Chunki kamchilikning koʻpchilik qaroriga boʻysinishi faqatgina urush yoʻli bilan boʻlgan. Umumiy ijroiya va umumiy armiya boʻlmagan. Kantonlarning har biri mustaqil ichki va tashqi siyosat yuritgan boʻlsa ham, ammo ittifoqning umumiy manfaatlariga qarshi harakat qilmasliklari kerak edi."
    },
    {
        "type": "t",
        "name": "Taksis",
        "info": " (tartib) – vizantiyaliklar hayot falsafasi va dunyoqarashining asosisy tushunchasi. Davlat organizmini tashkil etuvchi turli institutlarning uygʻun subordinatsiyasi sifatida T. romeylar nazarida ilohiy ilhomlangan rejaning aksi, samoviy ilohiy tuzilmaning oʻziga xos proektsiyasi edi. Xudo yorlaqagan imperiyadan tashqarida T. varvar davlatlarining ierarxiyasi shaklida mavjud edi."
    },
    {
        "type": "t",
        "name": "Talion",
        "info": " (lot.qasos, intiqom) – qasos boʻlib, u jinoyatga tenglashtirilgan. T. prinsipiga koʻra ilk sinfiy jamiyat davrida jinoyatchilar jazolangan."
    },
    {
        "type": "t",
        "name": "Talya",
        "info": " – Oʻrta asrlar Angliya va Fransiyasida yer soligʻi. 1) avval boshda Fransiyada qaram dehqonlarning katta yer egasiga mahsulot sifatida beradigan soligʻi – oʻziga xos yordam tarzida tushunilgan. XV asrda Fransiya qiroli Karl VII davridan boshlab mamlakat miqyosidagi soliqqa aylantirilgan. Ilk bora qirol Lyudovik IX davrida harbiy majburiyat oʻrniga vaqtinchalik soliq sifatida undirilgan. 1439-yilda chiqarilgan ordanans tufayli muntazam armiyaning vujudga kelishi natijasida T. yana doimiy soliqqa aylantirilgan. 1789-yilda boshlangan fransuz inqilobi davrida bekor qilingan; 2) Angliyada XII asr oxiridan to 1340-yilgacha, yaʼni Angliya parlamenti tomonidan soliqlar tizimi tartiblanishi joriy qilingunga qadar T. qirol tomonidan oʻz domenidagi dehqonlardan, shahar aholisidan va yahudiylardan undiriladigan ixtiyoriy soliq, "
    },
    {
        "type": "t",
        "name": "Tampliyerlar",
        "info": ", xramovniklar (frans. temple – ibodatxona) – diniy-ritsarlik ordeni boʻlib, salib yurishlari davrida Falastinda vujudga kelgan. Dastlab Isoning qashshoq ritsarlari nomi bilan 1118-yilda tashkil topgan edi. Iyerusalim qirolligi tashkil topishi bilan fransuz ritsarlarining guruhi sifatida Quddusda politsiya vazifasini bajargan. Undan tashqari Yevropadan kelayotgan ziyoratchilarni qoʻriqlash, aholi oʻrtasida norozilik chiqishining oldini olish kabi ishlarni bajargan. Shu xizmatlari evaziga Quddus qirolidan qadimda Sulaymon ibodatxonasi joylashgan tepalikdagi ibodatxonani oʻzlari uchun qarorgoh qilish huquqini olishgan va orden nomi ham ibodatxona nomidan olingan. Bernar Klervoskiyning yordami sabab ordenning tez orada qudrati ortib ketadi. Ordenning nizomi boʻlsa 1128-yilda Rim papasi tomonidan tasdiqlangan. Ular oʻzlarining shiorlariga ma’jusiylarga qarshi muqaddas kurash uchun qoʻlga qilich olish gunoh emas kabi soʻzlarni ham kiritgan. T.ning qilichlari oddiy boʻlishi bilan birga oltin yoki kumush bilan bezatilmasligi kerak boʻlgan. Orden ichida metin qoidalar amal qilib, ularni bajarish majburiy boʻlgan. Ordenning barcha a’zolari uchun bir xil kiyimi bu uzun yopinchiq boʻlib, uning yelka qismida qizil rangli xoch belgisi boʻlishi shart edi. T. bir necha darajaga boʻlingan. Ritsar-birodarlar (feodallarning avlodlari), qurolbardor-birodarlar (boy shaharliklar), kapellanlar (ruhoniylar boʻlib, maxsus marosimlarni bajarishgan) va boshqalar. Harbiy yurishlarda faqat dastlabki ikki darajali ritsarlarning ishtirok etishi majburiy boʻlgan. Ordenning bosh kapitulida (muhim masalalar boʻyicha yigʻilishi) faqatgina ritsar-birodarlar ishtirok etishi mumkin boʻlib, unda ordenning Buyuk magistrini va boshqa amaldorlarini saylash amalga oshirilgan. Buyuk magistr umrbod muddatga saylangan. Uning huzurida dignitarilar (hokimiyat ma’nosini bildiradi) kengashi faoliyat olib borgan. Undan tashqari seneshal (Buyuk magistrning oʻrinbosari), marshal (harbiy va qurol-yarogʻlarga mas’ul) kabi mansablar mavjud boʻlgan. Shu bilan birga boshqa mamlakatlarda mahalliy boshqaruvni amalga oshiruvchi Buyuk komandirlar mansabi joriy qilingan. Quddus qirolligi bilan aloqalarining yaxshiligi sabab tez orada orden ulkan yer maydonlariga egalik qila boshlagan. Ordenning daromadlari yer soliqlari, ziyoratchilar va harbiy oʻljalar orqali kelgan. T.ning qasrlari va mulklari Fransiyadan tashqari Pireney yarim oroli davlatlari, Angliya, Italiya, Germaniya, Vengriya, Polsha va boshqa mamlakatlarga yoyilib ketgan. Salibchilar Falastindan quvilgandan keyin T. Yevropaning moliya markazlari boʻlgan Parij va Londonga joylashib olishgan. Ular shu shaharlardan turib qirollar va boshqa boy kishilarga katta miqdorda qarz va ssudalar berishgan. Undan tashqari istagan kishi oʻziga yaqin joydagi orden komandiriga ma’lum miqdordagi pulni berib boshqa oʻzi borgan joydagi orden komandiridan olishi mumkin boʻlgan. Ordenning boyliklari haqidagi ovozalar sabab uning dushmanlari soni ham ortib borgan. Fransiya qiroli Filipp IV Chiroyli 1307-yil 13-oktabrda orden a’zolarini hibsga oladi. Inkvizitsiya sudi ularni daxriylar deb e’lon qiladi. Buyuk magistr va ordenning boshqa koʻplab a’zolari oʻtda kuydirildi. Ordenning Fransiyadagi boyliklari qirolga oʻtdi. 1312-yilda boʻlib oʻtgan Vyenn soborida orden oʻz faoliyatini toʻxtatganligi e’lon qilinib, ordenning qolgan mulklari ioannitlar ordeniga oʻtkazildi."
    },
    {
        "type": "t",
        "name": "Tauer",
        "info": ", touer (ingl.tower – minora) – Londonda joylashgan qasr-qal’a. XI asrda Vilgelm I Bosqinchi davrida qurilgan deb koʻrsatilgan. Qirollarning qarorgohlaridan biri boʻlib, uning tarkibiga qamoqxona ham kirgan va Genrix VI davrida hatto shu yerda jinoyatchilar qatl qilingan. Bugungi kunda T. qirollikning qimmatbaho buyumlari va qadimiy qurollarni saqlovchi muzeyidir. "
    },
    {
        "type": "t",
        "name": "Tegirmon",
        "info": " – suv tegirmoni rimliklarga V-VI asrlarda ma’lum edi. Ular orqali Galliya, Italiya, Germaniya va Yevropaning boshqa davlatlariga tarqalgan. XIV asrgacha suv T.lari yuqoridan keladigan suvning kuchi yordamida yogʻochdan yasalgan maxsus katta parrak bilan harakatlangan. Suv T.lari faqatgina un ishlab chiqarish uchun emas, balki boshqa hunarmandchilik turlari uchun ham xizmat qilgan. Misol uchun terini oshlash, qogʻoz ishlab chiqarish, kanop matosini qayta ishlash, temirchilik, metalga ishlov berish va boshqalarda qoʻllanilgan. Shamol T.i Gʻarbiy Yevropaga XI yoki XII asrda kirib kelgan. Ma’lumotlarga koʻra, shamol T.idan dastlab Eronda foydalanilgan. Arablar tomonidan bosib olingan Ispaniyada bunday T. VII asrdan ma’lum boʻlgan. Niderlandiyada esa X asrdan shamol T.i qurila boshlagan. "
    },
    {
        "type": "t",
        "name": "Tenlar",
        "info": ", tanlar (ingl.) – anglo-saksonlar Britaniyasida (VIII–IX asr oʻrtalari) harbiy-xizmatchi zodagonlar vakillari. Harbiy xizmati evaziga qiroldan yer olgan, bu esa ularni Angliyada ritsarlar qatlamining oʻtmishdoshiga aylantirgan. Shotlandiyada T. atamasi XV asrgacha qadimiy aslzodalar urugʻini anglatgan."
    },
    {
        "type": "t",
        "name": "Tentaj",
        "info": " – Fransiya qiroli Filipp IV (1285-1314) tomonidan bilvosita olinadigan soliq xalq ichida shu nom bilan mashhur boʻlgan."
    },
    {
        "type": "t",
        "name": "Teokratiya",
        "info": " (yunon.theos – xudo va kratos – hokimiyat) – davlat boshqaruvi koʻrinishlaridan biri boʻlib, unda oliy dunyoviy va diniy davlat hokimiyati bir kishi qoʻlida toʻplangan boʻladi. Bunday davlatlar sirasiga oʻrta asrlar davri papa davlatini koʻrsatish mumkin. Undan tashqari Arab xalifaligini ham koʻrsatish mumkin. Ularda ham xalifa dunyoviy va diniy hokimiyatni boshqargan. Teokratik davlatlar sifatida diniy-ritsarlik ordenlarini ham koʻrsatish mumkin. "
    },
    {
        "type": "t",
        "name": "Teologiya",
        "info": " – diniy ruhdagi falsafa, ilohiyot."
    },
    {
        "type": "t",
        "name": "Tevton",
        "info": " ordeni – salib yurishlari davrida vujudga kelgan diniy-ritsarlik ordenlaridan biri. T.O.ga asosan, nemis tilida soʻzlashuvchi ritsarlar a’zo boʻlishgan, ammo ordenning nizomida bunday soʻzlar uchramaydi. Orden nemis shifoxona birodarligi negizida 1118-yilda Quddusda tashkil topgan va birodarlik ioannitlar ordeniga boʻysungan. 1187-yilda salibchilar yengilib, Quddusdan chiqib ketgandan keyin 1190-yil nemis ritsarlari Akra shahrini qamal qilgan paytda yaradorlar uchun shifoxona tashkil qilishadi va u 1191-yilda Rim papasi Kliment III tomonidan tan olinadi. Rim papasi Innokentiy III davrida u Iyerusalimdagi nemislarning Muqaddas Bibi Maryam orden shifoxonasi deb nomlanadi. Orden oʻz nomini german qabilalaridan boʻlgan tevtonlardan olgan edi. Ularning asosiy kiyimi chap tomonida qora rangli xoch tasviri boʻlgan oq yopinchiq edi. Orden a’zolari bir necha darajalarga boʻlingan boʻlib, ularning yuqorisida ritsar-birodarlari turgan. Ular feodallar avlodlari boʻlishgan. Faqat ular orasidan grossmeyster (boshqaruvchi) saylanishi mumkin edi. Bir yilda bir marta ritsar-birodarlari kapituli (majlis) ga kelishardi va oʻta muhim masalalarni muhokama qilishgan. Ordenning dignatarlar kengashi 5 kishidan iborat boʻlib, u komtura (grossmeysterning oʻrinbosari), Buyuk marshal (harbiy ishlarga mas’ul), buyuk gospitalyer (tibbiyot ishlariga mas’ul), buyuk tikuvchi va buyuk moliyachi lavozimlaridan iborat edi. Undan tashqari orden tarkibida koʻplab dehqonlar va boshqa soha kishilarini ham uchratish mumkin edi. Ular turli vazifalarni bajarishgan. Dastlab orden a’zolari juda kam edi va shu sabab ularning na siyosiy va na harbiy ta’siri boʻlmagan. 4-grossmeyster German fon Zals davrida qisqa muddat ichida orden tampliyerlar va ionnitlar kabi ta’siri kuchli boʻlgan ordenga aylangan. Natijada T.O. mulklari Germaniyadan tashqari Fransiya, Italiya, Pireney yarim oroli, Gretsiya va Falastinga yoyilgan. Shu davrda ordenni Vengriya qiroli Andrey II qipchoq qabilalarga qarshi kurashish uchun taklif qiladi va keyinroq orden tomonidan venger yerlarining egallanishi natijasida orden Vengriyadan quvib chiqarilgan. 1226-yilda Polsha knyazi Konrad Mazovskiy ordenga Xelmin viloyatini berib, ularni prusslarga qarshi kurashish uchun taklif qiladi. 1237-yilda ular qilichbardorlar ordeni bilan birlashib, Estoniya va Latviya yerlarini boʻysundiradi. 1242-yilda ordenning sharqqa yurishi Chud koʻli ustida Aleksandr Nevskiy boshliq rus askarlari tomonidan toʻxtatiladi. 1410-yil Polsha va Buyuk Litva knyazligining birlashgan qoʻshinlari Gryunvald jangida ordenni magʻlub qiladi. Papa va german qirollari oʻrtasidagi raqobatda orden qirollar tomonda turgan. Shu sabab orden papaning buyruqlarini bajarmagan. Bu esa 1241-yilda Falastinda ioannitlar ordeni bilan urush chiqishiga ham sabab boʻlgan. 1256-yilda esa Vilgelm fon Urenbaxning grossmeyster boʻlishi natijasida Sharqiy Yevropa davlatlariga qator harbiy yurishlar uyushtirila boshlagan. Orden XV asr 2-yarmiga qadar Polsha qirollariga vassal boʻlgan. 1525-yildan orden hukmronligi dunyoviy xarakterga ega boʻlib, shu yili orden grossmeysteri Albrext Gogensollern Prussiya gersogi boʻlgan."
    },
    {
        "type": "t",
        "name": "Tiara",
        "info": " – Rim papalarining toji. Qimmatbaho metallardan yasalgan va qimmatbaho toshlar bilan beza-tilgan. T. asosida papalarning uchta ramziy huquqlari yotadi. Ular oliy sud, qonun chiqarish va cherkov xodimi huquqlaridir. T. xoch bilan birgalikda bir butun hisoblangan. Tiaralarning bu koʻrinishi XIV asrdan shakllangan."
    },
    {
        "type": "t",
        "name": "Ting",
        "info": " (qad.skand.yigʻilish) – oʻrta asrlar german va skandinav qabilalarida voyaga yetgan va ozod erkaklarning yigʻini. Keyinroq davlat miqyosida chaqirila boshlangach u alting deb atala boshlangan. Islandiyada X asrdan boshlab alting yagona butunisland boshqaruv organi boʻlgan. Shuningdek mintaqaviy, mahalliy T. ham boʻlgan: Shvetsiya va Daniyada landsting, Norvegiyada lagting. Shaharliklar oʻzlarining T.ga ega boʻlgan. Qirollik hokimiyati mustahkamlanishi bilan T. oʻzining qonunchilik funksiyasini yoʻqotib, faqatgina sud funksiyasini saqlab qoladi, biroq bunda ham hal qiluvchi rol qirol vakillariga tegishli boʻla boshlagan."
    },
    {
        "type": "t",
        "name": "Tiran",
        "info": " – XIII-XVI asrlar Italiya shahar-respublikalarida hokimiyatni kuch bilan egallab olgan hukmdorlarga nisbatan ishlatilgan. Shu bilan birga shahar kommunalarining bosh-qaruvchilari ham shu nom bilan atalgan."
    },
    {
        "type": "t",
        "name": "Tiraniya",
        "info": " (yunon. oʻzboshimchalik) – yakka boshqaruvga asoslangan davlat hokimiyatining shakli. Ma’rifatparvarlik davrida T.ga nisbatan salbiy xususiyat shakllanib, shafqatsiz, despotik boshqaruv (shu jumladan merosiy monarxiyalarga nisbatan) tushunilgan. Tor maʼnoda T. –qadimgi Yunonistonning baʼzi tuzaumlari (rejim) nisbatan qoʻllaniladi. Oʻrta asrlar davri Shimoliy va Markaziy Italiya shahar-davlatlarida siyosiy boshqaruv shakli ham T. deb atalgan."
    },
    {
        "type": "t",
        "name": "Titul",
        "info": " (titlo) (lot. yozuv qaydi, faxriy unvon) – 1) Alohida shaxslarga (odatda dvoryanlar) merosiy yoki umrbodga beriladigan faxriy unovn (mas. graf, gersog). Bu unvon bilan ularning maxsus, imtiyozli holati koʻrsatilgan. Oʻrta asrlarda keng tarqalgan. Buyuk Britaniyada hozirgacha amal qilib keladi; 2) Qonunchilik hujjatlarida maxsus qismlar yoki boʻlimlar (M: Varvar haqiqatlarida tarkibiy qismlari) T. nomi bilan ataladi."
    },
    {
        "type": "t",
        "name": "Tiun",
        "info": " – Qadimgi Rusda knyazlik yoki boyar boshqaruvchining nomi. Rus haqiqatlariga koʻra knyaz T.ni oʻldirganlik uchun 80, boyar T.ni oʻldirganlik uchun 40 griven vergeld belgilangan. "
    },
    {
        "type": "t",
        "name": "Toifa",
        "info": " (sosloviye) – qonun yoki oddiy tartib asosida ma’lum bir huquqlari cheklangan yoki kengay-tirilgan ijtimoiy guruh. Oʻrta asrlar davrida deyarli har bir mamlakatda aholi bir nechta T.ga ajratilgan. Mas. XIV-XV asrlar Fransiyada oliy T.ga ruhoniylar va dvoryanlar, quyi T.ga esa dehqonlar, hunarmandlar va savdogarlar kiritilgan. T.lar oʻrtasidagi asosiy farq ularning tengsizligida edi."
    },
    {
        "type": "t",
        "name": "Toifaviy monarxiya",
        "info": " – feodal davlatning asosiy koʻrinishlaridan biri. T.M. Yevropa davlatlarida XIII-XIV asrlarda vujudga kelgan. Davlatlarning markazlashish jarayonida ular umumdavlat miqyosidagi barcha toifalarning yagona qirolga xizmat qilishi uchun tashkil qilingan. Ular Angliyada Parlament, Fransiyada General shtatlar, Ispaniyada Korteslar va boshqa nomlar bilan atalgan. Koʻp hollarda toifaviy yigʻinlar qirol tomonidan yangi soliqlar joriy qilish maqsadida chaqirilgan."
    },
    {
        "type": "t",
        "name": "Tonzura",
        "info": " (lot.tonsure – kesish, qirqish, soch olish) – katolik ruhoniylarining alohida belgilaridan biri boʻlib, unga koʻra ruhoniylar boshining tepa qismidagi sochlarini har doim olib yurishlari kerak boʻlgan. Bu katolik cherkovida ruhoniylarning u yoki bu diniy darajaga mansubligini koʻrsatib turgan."
    },
    {
        "type": "t",
        "name": "Tordesilyas shartnomasi",
        "info": " – 1494-yil 7-iyunda Ispaniyaning Tordesilyas shahrida Ispaniya va Portugaliya vakillarning mustamlakalarni egallash masalasidagi manfaat doiralarini boʻlib olish uchun imzolangan shartnoma. Shartnoma Rim papasi Aleksandr VI Bordja guvohligida imzolanib, tasdiqlangan. Unga koʻra, har ikki tomon mustamlaka yerlarni belgilangan hududlarda egallashi mumkin edi. Yashil burun orollaridan sharqdagi yerlar Portugaliya va gʻarbdagi yerlar Ispaniya ta’sir doirasi deb tan olingan (Atlantika okeanidagi 4630 gʻarbiy kenglik demarkatsiya chizigʻi boʻlgan). Shartnoma 1777-yilda bekor qilingan."
    },
    {
        "type": "t",
        "name": "Torun sulhi",
        "info": " – 1519-1521-yillardagi Polsha va Tevton ordeni oʻrtasidagi urushi yakunida, 1521-yil 5-aprelda Visla daryosi boʻyidagi Torun shahrida ikki tomon oʻrtasida toʻrt yilga oʻzaro urushmaslik toʻgʻrisidagi imzolangan yarashuv sulhi. "
    },
    {
        "type": "t",
        "name": "Torun tinchlik shartnomalari ",
        "info": " – 1-Torun tinchlik shartnomasi bir tomondan Polsha qirolligi va Buyuk Litva knyazligi, ikkinchi tomondan Tevton ordeni oʻrtasida 1411-yil 1-fevralda Torunda imzolangan shartnoma. 1409-1411-yillardagi oʻzaro Buyuk urush yakunini hamda 1410-yilda Gryunvald jangida ordenning magʻlub boʻlishini rasmiylashtirib berdi. Unga koʻra Polsha urush vaqtida egallangan Prussiya yerlaridan oʻz qoʻshinlarini olib chiqish va qal’alarni ordenga berish; magistr va ordennning barcha asirlarini ozod qilish; Orden va magistr Polsha qiroliga va uning qirolligiga uch muddat davomida 100 ming tanga katta Praga groshasi toʻlash kabi majburiyatlar belgilandi. 2-Torun shartnomasi – 1466-yil 19-oktabrda Torun shahrida Tevton ordeni va Polsha oʻrtasida imzolangan tinchlik shartnomasi. U Prussiya konfederatsiyasining salibchilarga qarshi koʻtargan qoʻzgʻaloni bilan boshlangan 1454-1466-yillardagi oʻn uch yillik urushiga yakun yasadi. Ikkala tomon ham tinchlik shartlarini Rim papasi Pavel II va Muqaddas Rim imperatori Fridrix III tomonidan tasdiqlashga rozi boʻlishdi, lekin Polsha tomoni (Tevtonlar rozi boʻlishga majbur edi) tinchlik shartlarining yuqoridagilar tasdigʻisiz ham haqiqiy ekanligini ta’kidladi. Unga koʻra, orden yerlarining gʻarbiy qismi – Pomoye Gdanski, Xelminsk va Mixalovsk yerlari, Meve, Malbork, Elblag va Varmiya knyazlik-yepiskopligi Polshaga berildi. Keyinchalik orden mulkining bu qismi Polsha yoki Prussiya qirolligi deb nomlana boshlandi. Malbork (Mariyenburg) berilgandan keyin orden poytaxti Kyonigsberg boʻldi. Orden oʻzini Polsha qirolining vassali deb tan oldi."
    },
    {
        "type": "t",
        "name": "Trapezund imperiyasi",
        "info": " – Vizantiya imperiyasining salibchilarga magʻlub boʻlishi oqibatida Qora dengizning janubiy sohillarida tashkil topgan yunon davlati (1204-1261). Vizantiya imperatorlari sulolsasi boʻlgan komninlarning oxirga vakili ‘lgan Andronik I ning nabiralari Aleksey va Davidlar Buyuk komninlar unvoni bilan boshqargan. T.I.ning tashkil etilishiga Gruziya qiroli Tamar (1184-1213) yordam bergan. Dastlab Trapezund komninlari imperiyani qayta tiklash uchun kurashga kirishgan. Ammo salibchilar va saljuqiylardan magʻlub boʻlishlari natijasida kurashdan voz kechishgan. T.I. Yevropa va Osiyo oʻrtasidagi savdo yoʻllari chorrahasida joylashganligi uchun vositachilikdan katta daromad olgan. Uning ravnaqi XIII asr oxirlaridan XV asr oʻrtalarigacha kuzatilgan. 1461-yilda imperiya usmoniy turklar tomonidan bosib olingan."
    },
    {
        "type": "t",
        "name": "Trechento",
        "info": " (ital.trecento. soʻzma-soʻz uch yuz yoki 300-yilni anglatadi) – italyan tilida mazkur atama yordamida XIV asrni tushintirishgan. Italiya san’ati va madaniyatida Uygʻonish davri boshlangan deb hisoblanganligi uchun mazkur asrni protorenesans davri sifatida ham koʻrsatishadi. San’at turlaridan rassomchilik boshqalarga qaraganda tez taraqqiy etgan va maxsus Siyena maktabi ham tashkil etilgan. Shu davrda mashhur florensiyalik realist rassom Jotto di Bondon, adabiyot yoʻnalishida esa Dante, Petrarka, Bokachcho kabilar ijod qilgan."
    },
    {
        "type": "t",
        "name": "Tributariylar",
        "info": " – Vizantiyada yerga biriktirib qoʻyilgan ishchilar."
    },
    {
        "type": "t",
        "name": "Tributo",
        "info": " – hindular konkista siyosati natijasida rasman ispan qiroli fuqarolariga aylantirildi. Ular toʻlaydigan maxsus soliq shu nom bilan atalgan."
    },
    {
        "type": "t",
        "name": "Tristan va Izolda",
        "info": " – VIII-IX asrlarda Britaniyada yashagan keltlarning qirol Artur va uning doira stoli haqidagi afsonalarining prototipi. Unda goʻzal Izoldaning ritsar Tristan bilan muhabbati aks ettirilgan. Izolda qirol Markning xotini, Tristan esa qirolning jiyani boʻlgan. Tadqiqotchilarning ta’kidlashlaricha, afsonaning birinchi syujetlari Fransiyada shakllangan va XII asrda roman shakliga keltirilgan. Uni oʻz davrining mashhur shoiri Toma (Tomas), jonglyor Berul va Kretyen de Trualar ijro eitishib, ularning variantlari bugungi kunga qadar saqlanib qolgan. Afsonaning biroz oʻzgartirilgan va qoʻshimcha kiritilgan ingliz, italyan, ispan tillaridagi (XIII), chex tilidagi (XIV), serb tilidagi (XV) va polyak-belorus tillaridagi (XVI) variantlari mavjud. Afsona syujetiga koʻra, Tristan irland jangchisi Morolta qilichidan yaralanib Irlandiyaga borib qoladi va u yerda Izoldani koʻrib togʻasiga olib bermoqchi boʻladi. Izoldaning onasi unga sehrli (muhabbat) suv beradi, uni Mark va Izolda ichib, bir-birlarini sevib qolishlari kerak edi. Ammo yoʻlda ular suvni adashib ichib qoʻyishadi va bir-birlarini sevib qolishadi. Izolda Markka turmushga chiqsada, ammo Tristan bilan yashirincha uchrashib yuradi. Garchi Tristan boshqa bir Izolda (Izolda oq qoʻl) ga uylangan boʻlsada, ammo ularning muhabbatlari soʻnmagan. Roman oxirida yaralangan Tristan va Izolda halok boʻlishadi. Ularni bir-birlarining yoniga dafn etishadi. Asar insoniyatning diniy madaniyat xazinalari sirasiga kiritilgan. 1900-yilda fransuz olimi va yozuvchisi J. Bedye asarning XII asrga oid nusxalari asosida uni qayta tiklagan."
    },
    {
        "type": "t",
        "name": "Trivium",
        "info": " – oʻrta asr ta’lim muassasalaridagi oʻrganilishi majburiy boʻlgan birinchi uchlik fanlar guruhi. Unga grammatika, ritorika va dialektika kirgan. Yana qaralsin Yetti erkin san’at."
    },
    {
        "type": "t",
        "name": "Trollar",
        "info": " (shved.) – Skandinaviya mifologiyasida oʻrmonlarda, yurib boʻlmas botqoqzor va oʻrmonlarda uchraydigan gʻayritabiiy mavjudotlar (koʻpincha pakana, ulkan yoki alvasti koʻrinishida tasvirlangan). Aksar xollarda ular insonlarga dushman sifatida koʻrsatiladi."
    },
    {
        "type": "t",
        "name": "Trua",
        "info": " – Fransiyada joylashgan shahar boʻlib, bu yerda 1420-yil 21-mayda Angliya qiroli Genrix V va Fransiya qiroli Karl VI lar oʻrtasida shartnoma imzolanib, unga koʻra Karl VI va uning xotini Izabella Bavarskayalar umrining oxirigacha oʻz unvonlarini va mavqeyini saqlab qolishi, qirol vafot etgandan keyin Fransiya taxtiga Genrix V ning oʻgʻli oʻtirishi belgilab qoʻyilgan. T. shartnomasining matni Burgundiya gersogi Filipp III tomonidan tayyorlangan edi. Shartnoma amalda Yuz yillik urush davrida Angliya va Fransiyani bir toj ostida birlashtirgan edi."
    },
    {
        "type": "t",
        "name": "Trubadurlar",
        "info": " (frans. troubadour – topmoq, ijoq qilmoq, yaratmoq) – XI-XIII asrlar faoliyat olib borgan Janubiy Fransiya shoirlari. Ularning 500 dan ortigʻi asarlarda eslab oʻtilgan boʻlib, 30 tasi ayollardir. T. orasida shahar boylarining va qudratli senorlar saroylarida yashagan ritsarlar ham boʻlgan. Ulardan genuyalik juda boy savdogar Peyre Vidal (1175-1210), shaharlik Folket Marselskiy (1178-1231) larni koʻrsatib oʻtish mumkin. T. poeziyasida ritsarlar muhabbati mavzusi asosiy oʻrin egallagan. Muhabbat T. poeziyasining birdan-bir mavzusi boʻlmagan. Undan tashqari ritsarlarning salib yurishlaridagi jasoratlariga oid 35 ta qoʻshiq mavjud. Shu bilan birga, papaga qarshi, siyosiy boshqaruvni tanqid qiluvchi va boshqa mavzulardagi qoʻshiqlar ham mavjud. Keyingi davrlarda T.ning yangi janr koʻrinishlari shakllanib, ular kanson (muhabbat qoʻshiqlari), alba (tong qoʻshiqlari), tenson (ikki shoirning she’riy diologi), sirventa (siyosiy mavzudagi qoʻshiqlar) va boshqalarni koʻrsatish mumkin. XIII asr boshlaridagi albigoylar urushi natijasida Provans madaniyati va T. san’ati ham barham topadi. Omon qolgan T.ning bir qismi Italiya va Ispaniyaga qochib ketishgan."
    },
    {
        "type": "t",
        "name": "Truverlar",
        "info": " (frans. trouver – topmoq, yaratmoq) – XII-XIII asrlarda Shimoliy Fransiyada yashagan shoir-qoʻshiqchilar. Ularning san’ati saroylarda shakllangan boʻlib, katta yer egalari va qudratli feodallar bilan bogʻlangan va ularga xizmat qilgan. Ularning yoʻnalishlari orasida xalqchil qoʻshiqlar ham kuylangan. M: tikuvchilar qoʻshigʻi, may qoʻshiqlari va boshqalarni koʻrsatib oʻtish mumkin. Undan tashqari salib yurishlari haqida koʻplab qoʻshiqlar yaratishgan. T. orasida Kono de Betyun va Tibo Shampanskiylar mashhur boʻlgan. XIV asrda mazkur yoʻnalish boshqa yoʻnalishlarga qoʻshilib ketgan."
    },
    {
        "type": "t",
        "name": "Tuaz",
        "info": " – qadimgi Fransiyada amal qilgan uzunlik oʻlchov birligi. Taxminan 1,949 metrga teng boʻlgan."
    },
    {
        "type": "t",
        "name": "Tukinlar",
        "info": " – 1382-1387-yillarda Shimoliy Italiyada dehqonlarning feodallarga qarshi qoʻzgʻalonlari ishtirokchilari. T. qoʻzgʻaloni keng koʻlamli boʻlib, butun Pyemontni qamrab olgan va 1387-yilga qadar davom etgan. Ular ogʻir soliqlar va feodallarning ekspluatatsiyasiga qarshi chiqishgan. Ular feodallarning qasrlariga oʻt qoʻyishgan, buzib tashlashgan va ularni oʻldirishgan. Qoʻzgʻalonni feodallar va shaharliklarning birlashgan qoʻshinlari 1387-yilda bostirishga erishgan. Alohida chiqishlar esa yana bir necha yil davom etgan."
    },
    {
        "type": "t",
        "name": "Tulki haqida roman",
        "info": " – fransuz oʻrta asr shaharlari adabiyoti namunalaridan biri. Asar bir qancha mualliflar tomonidan XII-XIII asrlarda yarim asr vaqt davomida yozilgan. Uning asosini ilk oʻrta asrlar davriga xos hayvonlar haqidagi ertaklar tashkil etadi. XII asr oʻrtalaridan boshlab, ertaklar jamlana boshlagan va unga qadimgi Rim va yunon masallari qayta ishlanib, kiritilgan. T.H.R. 30 ta qismdan iborat boʻlib, asosan, aqlli tulki – Renarning (ayyor va aqlli shaharlik qiyofasida) badjahl va qonxoʻr boʻri – Izengring (ritsar) va kuchli hamda ahmoq ayiq – Bren (yirik feodal) bilan kurashiga oid voqealar ketma-ketligidan iborat. Tulki har doim arslon – Nobel (qirol) atrofida yurishi bilan eshak (ruhoniy) ustidan kuladi. Shu bilan birga oddiy kishilar xoʻroz, quyon va boshqa hayvonlar qiyofasida berilib, tulki ularga yordam bergan. Asarning XIII asrga oid boshqa qismlarida qirol hokimiyati, yirik feodallar va ruhoniylar kulgi ostiga olingan. XV asrda asarning nemischa varianti yaratilib, Tulki – Reyneke (1498) deb nomlangan, 1793-yilda Gyote uni qayta ishlagan."
    },
    {
        "type": "t",
        "name": "Turnir",
        "info": " – oʻrta asrlar davri Gʻarbiy Yevropa mamlakatlarida ritsarlarning harbiy tayyorgarligini oshirish uchun tashkil qilinadigan musobaqalar. T.larning vatani Fransiya boʻlib, ular XI asr 2-yarmidan boshlab oʻtkazila boshlagan. Birinchi marta T. XI asr 1-yarmida Jofrua de Preyli tomonidan tashkil qilingan. T.lar qirollar, baronlar, yirik senorlar tomonidan alohida bayramlar va boshqa tantanalar sababli tashkil qilingan. Bunday tantanalar qirollarga toj kiydirish, shahzodalarga valiahd maqomini berish, hukmdorlarning toʻy marosimlari, xalqaro shartnomalarni imzolash va shunga oʻxshash boshqa tadbirlar sabab tashkil qilingan. T. maydoni toʻrtburchak shaklda boʻlib, maydon odatda katta shaharlar yaqinidan qurilgan. Unda ritsarlar uchun chodirlar, tomoshabinlar uchun oʻrindiqlar mavjud boʻlgan. XIII asrda ritsarlar T.da ishtirok etishi uchun oʻzining 4 ta avlodi ozod kishilar boʻlganligini isbotlashi kerak boʻlgan. T.lar paytida ritsarlarning gerblari maxsus kitoblar orqali tekshirilgan. Dastlabki paytlarda gʻolib ritsarlarga uning raqiblari asir sifatida berilgan va asirlar oʻz ozodligini ritsarga toʻlov toʻlash orqali sotib olishgan. Keyinroq T.larda ogʻir yaradorlar va oʻlganlar sonining ortib borishi natijasida papa va cherkov T.larni taqiqlab qoʻya boshlagan. Ammo T.lar baribir oʻtkazilishda davom etgan. XVI asrda miltiqlarga ega boʻlgan piyoda qoʻshinlarning vujudga kelishi natijasida ritsarlarning mavqei tushib ketadi va shu sabab T.lar ham toʻxtatilgan."
    },
    {
        "type": "t",
        "name": "Tyudorlar",
        "info": " – Angliyada hukmronlik qilgan sulola nomi. Ular 1485-1603-yillarda hukmronlik qilishgan. Sulola asoschisi Genrix VII edi. 1603-yilda ular oʻrniga styuartlar sulolasi kelgan."
    },
    {
        "type": "t",
        "name": "Tyuringlar haqiqati",
        "info": " – VIII asr oxiri - IX asr boshlariga oid german qibilalarining varvar haqiqatlaridan biri. Tyurinlarning ajdodlari hisoblanuvchi angllar va varnlarning odatiy huquqlari jamlangan. Ripuar haqiqatlariga asoslanadi, Sakson va Friz haqiqatlariga mazmunan yaqin turadi."
    },
    {
        "type": "t",
        "name": "Tyushenlar",
        "info": " (frans. tuchins–oʻrmon odamlari) – XIV asr 60-80-yillarida Markaziy va Janubiy Fransiyada boʻlib oʻtgan dehqonlar harakati. Harakat 1382-yilning bahorida boshlanib, 1384-yil yozigacha davom etgan. Qoʻzgʻalonni dehqonlar boshlashgan va ularga shaharlik hunarmandlar qoʻshilgan. Ular Yuz yillik urush davridan qolib ketgan ogʻir soliqlarga qarshi chiqishib, feodallarning qasrlarini egallab olishib, ularni talashgan, vayron qilishgan. Ruhoniylar va dvoryanlarni oʻzlarining dushmanlari deb e’lon qilishgan. 1384-yil T.ning asosiy kuchlari yengilgan. Ularning asir tushganlari surgun qilingan, qamoqqa olingan va jarima toʻlashga majbur qilingan. "
    },
    {
        "type": "u",
        "name": "Udvorniklar",
        "info": " (slavyancha, dvor – saroy) – qirollik saroyi xizmatini bajaruvchi dehqonlar qatlami."
    },
    {
        "type": "u",
        "name": "Uitenagemot",
        "info": ", vitenagemot (qad.ingl. witenagemot-vitanlar – donishmandlar yigʻini) – ilk feodal Angliyasida anglo-sakson zodagonlar yigʻini. Birinchi marta qirol Ekbert (802-839) tomonidan chaqirilgan. U oliy sud instansiyasi boʻlib, qonunlarni tasdiqlagan, qirolni saylash va almashtirish huquqiga ega boʻlgan. U. oxirgi marta 1066-yilda chaqirilgan, ushbu yigʻilishda oldormen Garold qirol sifatida saylangan edi. U oxirgi anglo-sakson qiroli boʻlgan."
    },
    {
        "type": "u",
        "name": "Ultromontane",
        "info": " (frans.togʻlar, ya’ni Alp ortida Italiyada joylashganlar) – katolik dinida XV asrdan anchayin reaksion oqim tarafdorlari boʻlib, ular Rim papasining cheklanmagan oliy hokimiyatini oʻrnatishni, Rim papalari diniy ishlar bilan birga istalgan katolik mamlakatining dunyoviy ishlariga aralashish huquqiga ega boʻlishini talab qilib chiqqanlar. XVI asr 40-yillaridan boshlab U. asosiy himoyachilari va tarqatuvchilari iyezuitlar boʻlishdi."
    },
    {
        "type": "u",
        "name": "Umrbod ittifoq",
        "info": " – Shveytsariya ittifoqiga qaralsin."
    },
    {
        "type": "u",
        "name": "Umumdavlat tinchligi",
        "info": " – oʻrta asrlar Germaniyasida ma’lum muddatga (dastlab mamlakatning alohida hududlari uchun) urushlarni taqiqlovchi kelishuv va qaror. Imperatorlar yoki imperiya seymi tomonidan feodal toʻqnashuvlarni va urushlarning oldini olish uchun e’lon qilingan. U.T. vaqtida ayrim joylarning (cherkov, bozorlar va shu kabilar), ayrim aholi qatlamlarining (savdogarlar, ba’zan dehqonlar) daxlsizligi e’lon qilingan. Butun davlat uchun joriy etilgan birinchi U.T. 1103-yilda imperator Genrix IV tomonidan e’lon qilingan."
    },
    {
        "type": "u",
        "name": "Umumiy maktab",
        "info": " – oʻrta asrlarning soʻnggi davrlarida fandagi asosiy yoʻnalishlardan biri boʻlib, Yetti erkin sanat deb ham nomlangan. Asosan, huquq, tibbiyot va diniy fanlarga nisbatan qoʻllanilgan. U.M.lar universitetlarning kafedra maktablaridan ajralib chiqqan. Dastlabki U.M. sifatida Italiyaning Salerno (XI asrda tashkil qilingan) maktabini koʻrsatish mumkin. XII asrda Parijda ham U.M.ga asos solingan."
    },
    {
        "type": "u",
        "name": "Undinlar",
        "info": " (lot.unda – toʻlqin) – oʻrta asr Yevropa mifologiyasida suv parilari yoki suv ruhlari. Ular baliq dumlariga ega boʻlgan goʻzal qiz qiyofasida tasvirlangan. Ular suvdan boshlarini chiqarishib, sochlarini tarashgan va shu orqali yoʻlovchilarni sehrlab oʻldirgan. "
    },
    {
        "type": "u",
        "name": "Universitet",
        "info": " (lot.universitas – umumiy, birgalikda) – dastlab har qanday odamlar birlashmasiga nisbatan qoʻllanilgan. Ular ma’lum bir maqsad va qonunlar doirasida birlashgan. XIV asr oxirlaridan bu atama faqat oʻqituvchilarni birlashtirgan akademik birlashmalar uchun ishlatila boshlagan. U.lar umumiy maktablar asosida tashkil qilingan. Uzoq yillar U.lar studia generalia (umumiy maktab) deb nomlanib kelgan. Eng qadimgi U.lar sifatida Bolonya (XI asr oxirlari) va Parij (XII asr) U.larini koʻrsatish mumkin. U.lar boshqaruvi ikki koʻrinishga ega boʻlgan. Birinchi shaklida uni talabalar boshqarishib, ular XIV asr oxirlariga qadar faoliyat koʻrsatgan. Ikkinchi shaklida oʻqituvchilar tomonidan boshqarilgan. U.lar huquqiy, ma’muriy va moddiy jihatdan mustaqil boʻlgan. Ularning faoliyatiga papa yoki hukmdorlar ruxsat berishi kerak boʻlgan. U.lar fakultetlarga boʻlingan va ular odatda 4 ta boʻlgan. Ular ham ikki guruhga boʻlinib, kichik (artistlik) yoki Yetti erkin san’at va katta (ilohiyot, tibbiyot va huquq) fakultetlarga boʻlingan. Oʻqituvchilar birgalikda dekanlarni saylashgan. U.ning barcha a’zolari esa rektorni saylashgan. Oʻqituvchilar odatda ilmiy til sifatida lotin tilidan foydalanishgan. Oʻqituvchilar va talabalar diniy guruhlarga ajratilgan. Oʻrta asr U.larida darslar ma’ruza va munozara sifatida oʻtilgan. Ma’ruzalar kitob yetishmasligi sabab koʻp oʻtkazilgan. Munozaralar esa Aristotel tomonidan joriy qilingan fanni bilish darajasini oshirishga qaratil-gan. Oʻrta asr U.lari imtihonlarni bakalavr, litsensiat, magistr va doktor darajasini olish uchun topshirgan. U.ni bitirganlarga istagan maktabda dars berish huquqi berilgan. XIV asr oxirlarida Yevropada taxminan 50 ta U. faoliyat olib borgan boʻlsa, XV asr oxirlarida ularning soni 60 dan ortib ketgan. "
    },
    {
        "type": "u",
        "name": "Uniya",
        "info": " (lot.umumiy, birlashma) – monarxiya tuzumidagi davlatlarning bitta suveren hokimiyati ostiga birlashuvi shakli. U. oʻrta asrlar davrida paydo boʻlgan, chunki oʻsha vaqtlarda biror bir davlat vasiyatga koʻra, nikoh shartnomasiga asosan, tortiq va shu kabilar tufayli bir monarxdan boshqasiga oʻtishi mumkin boʻlgan. Buning natijasida bir monarx qoʻlida vaqtincha va tasodifan ikki yoki undan ortiq oliy hokimiyatlar birlashib qolar edi. Mas. 1479-yilda Kastiliya va Aragoniyaning birlashuvi yoki XVI asrda Avstriya toji ostida Bogemiya yoki nemis yerlarining birlashuvi. U. ikki koʻrinishi bor – shaxsiy (personal) va real (cheklangan)."
    },
    {
        "type": "u",
        "name": "Uot Tayler qoʻzgʻaloni",
        "info": " – oʻrta asrlar davri Angliyada yuz bergan eng yirik qoʻzgʻalonlardan biri boʻlib, Yuz yillik urush davrida dehqonlar ahvolining ogʻirlashuvi va soliqlarning ortib ketishi natijasida yuz bergan. Undan tashqari soliqlarning pul tarzida toʻlash majburiyati va ularning juda balandligi, 1348-1349-yillarda yuz bergan Qora oʻlat va undan keyin ishchilarga nisbatan cheklovlarning ortib ketishi asosiy sabablar boʻlgan. Qoʻzgʻalon 1381-yil mayda boshlangan va Angliyaning koʻplab graflik-lariga yoyilib, ularning soni bir necha oʻn ming kishiga yetgan. Unga oddiy tunukasoz usta Uot Tayler boshchilik qilgan. Esseks va Kent grafliklari qoʻzgʻalonchilari Londonga borishadi va qirol Richard II ga oʻz talablarini qoʻyishgan. Mazkur talablar Mayl End va Smit Fild nomlari bilan tarixga kirgan. Unga koʻra jamiyatda barchaning teng huquqli boʻlishi va qaram dehqonlarning ozod qilinishi talab qilingan. Qiroldan yolgʻon va’da olgan dehqonlarning bir qismi ortga qaytadi va natijada qolgan qismi qirib tashlangan. Garchi qoʻzgʻalon yengilgan boʻlsada, ammo qaram dehqonlarning ozodlikka chiqish jarayonini tezlashtirgan."
    },
    {
        "type": "u",
        "name": "Urbariy",
        "info": " (qad.germ. urberan – foydani olib kelish) – Germaniya, Avstriya, Chexiya va Vengriyada feodallarning yerga egalik qilish yozuvlari. XII asrlarda vujudga kelgan va XIII asrda keng tarqalgan. Mazkur yozuvlar oʻrta asrlar tarixini oʻrganishda muhim manba vazifasini bajaradi va votchina huquqlarini oʻrganishda yordam beradi."
    },
    {
        "type": "u",
        "name": "Utopiya",
        "info": " (yunon. u – yoʻq, va topos – joy, ya’ni aslida yoʻq joy) – biror bir muallif nazdidagi ideal ijtimoiy va siyosiy tuzum tasviri. Atama sifatida ingliz gumanisti Tomas Morning Utopiya (1516) asari nomidan kelib chiqqan. U mavjud boʻlmagan oroldagi ideal davlatni tasvirlagan."
    },
    {
        "type": "u",
        "name": "Uygʻonish",
        "info": " (vozrojdeniye, renessans) – mazkur atama ilk bora XVI asrda yashagan italiyalik me’mor, rassom va tarixchi Jorjio Vazari tomonidan ishlatilgan. Oʻrta asrlar davrida uzoq davom etgan madaniy tushkunlikdan keyin boshlangan madaniy koʻtarilishga nisbatan shu atama qoʻllanilgan. U. davrining boshlanishi Italiyada yuz bergan. Uning xronologik ramkasi XIV-XVI asrlarni oʻz ichiga oladi. Tarixiy adabiyotlarda U. davri ilk, yuqori va soʻnggi davrlariga boʻlinadi. Shu bilan birga, Protorenesans (XIII-XIV asrlar) Dante va Jotto davrlari sifatida ham koʻrsatiladi. Undan tashqari, U. davri boshlangan davrdan boshlab har bir Yuz yillik kam hollarda duchento (XIII asr), trechento (XIV asr), kvadrochento (XV asr) va chinkvechento (XVI asr) davrlariga boʻlinadi. U. davrining asosiy koʻrinishlari diniy xarakterda boʻlib, antik davr madaniyatiga koʻproq e’tibor qaratilgan. U. davrining eng yorqin namoyondalari sifatida Leonardo da Vinchi, Mikelanjelo, Rafael, Tisian kabilar koʻrsatiladi. Birmuncha keyinroq, U. davri Niderlandiya, Fransiya va Germaniyada kuzatilgan boʻlsa, XV asr oxirlari va XVI asrda U. davrining shimoliy bosqichi yuz bergan. Uning asosiy vakillari sifatida Yan van Eyk, Piter Breygel Katta, Dyurer, Fransua Rable va boshqalarni koʻrsatib oʻtish mumkin."
    },
    {
        "type": "u",
        "name": "Uchar gollandlar",
        "info": " – buyuk geografik kashfiyotlar davrida paydo boʻlgan arvoh kema haqidagi afsona. Afsonada asosan, dengizda kemalarga hujum qilib, qaroqchilik bilan shugʻullanuvchi marhumlar kemasi haqidagi turli xil rivoyatlar oʻrin olgan."
    },
    {
        "type": "u",
        "name": "Uchinchi tabaqa",
        "info": " – XV asrda Fransiyada paydo boʻlgan atama boʻlib, soliq toʻlovchi barcha aholini anglatgan. U.T. vakillari General shtatlarda alohida palatani tashkil qilgan. Ular asosan, hunarmandlar, dehqonlar, savdogarlar, ishchilar va burjua vakillaridan iborat boʻlgan."
    },
    {
        "type": "v",
        "name": "Vagantlar",
        "info": " (lot. vagantes – sayyor odamlar) – oʻrta asr daydi shoirlari. Ular orasidan shkolyarlar va tanqidchilar (klirik) orasidan yetishib chiqqan. Keyinroq V.-talabalar toifasi shakllanib, ular tomonidan xatto yangi zamon davrida talabalar madhiyasi ham yaratilgan."
    },
    {
        "type": "v",
        "name": "Vagenburg",
        "info": " (nem. wagen – arava va burg – qasr, qal’a) – qadimda (gallar, germanlar, xunnlar) va oʻrta asrlarda (salibchilar, guschilar) harbiy maqsaddagi qurilma boʻlib, hujumlarni oldini olish va toʻxtatish uchun aravalardan qurilgan. Qoʻshin harbiy yurish paytida himoyalanish uchun foydalangan. Aravalarda qurollar ham tashilgan. Hujum vaqtida toʻrtburchak, aylana va yarim doira shaklda qurilgan. Uning ichida esa odamlar va otlar boʻlgan. Bunday usuldan ayniqsa guschilar Yan Jijka boshchiligida koʻp qoʻllagan. Oʻq otar qurollarning paydo boʻlishi natijasida ular oʻzining ahamiyatini yoʻqotgan."
    },
    {
        "type": "v",
        "name": "Valdenslar",
        "info": " – XII asr oxirlarida Fransiya janubida shakllangan daxriylik harakati a’zolari. Ular oʻz nomlarini savdogar Pyotr Valda nomidan olishgan. U 1170-yillarda oʻz boyliklaridan voz kechadi va qashshoqlikda yashay boshlab, birinchi birodarlikka asos soladi. Birodarlik juda tez kengayib, yirik harakatga aylanadi. Unga papalar Aleksandr III va Lyusiy III lar qarshilik qilib, uni taqiqlashadi. Harakat dehqon va hunarmandlar orasida keng tarqalgan. Ular oʻz cherkovlarini tashkil qilishib, unga oʻzlari yepiskop saylashadi. Ularning keyingi taraqqiyotiga albigoychilarga qarshi 1209-1229-yillarda uyushtirilgan salib yurishlari salbiy ta’sir koʻrsatgan. Keyinroq harakat Germaniya, Italiya va Chexiyada ham yoyiladi. Italiya va Shveytsariyada harakat biroz cheklangan shakldagi qarashlari bilan tarqalgan."
    },
    {
        "type": "v",
        "name": "Valkiriya",
        "info": " (qad.skand. vakyrja –tanlab olib oʻldirish) – Skandinaviyada oliy xudo Odinning buyrugʻiga koʻra jang qilgan jangchilar yoki ilohiy qahramonlar."
    },
    {
        "type": "v",
        "name": "Valpurgiyev",
        "info": " tuni – german mifologiyasi boʻyicha 30-apreldan 1-mayga oʻtar kechasi nishonlanadigan avliyo Valpurgiya tuni. Afsonalarda aytilishicha, shabash jodugari Brokken togʻiga uchib keladi. Satanlar shu kuni kechasi togʻ atrofiga toʻplanib, bahor kelishini kutib olishgan. Ular chorva mollarini soʻyib qurbonlik qilishgan. V.T.dan avval qishloqlarda sehrli marosimlar oʻtkazilib, olov yoqishib, jodugarlarning qoʻgʻirchoqlarini yoqishgan va cherkov qoʻngʻiroqlari chalinib, shu orqali jodugarni quvishgan."
    },
    {
        "type": "v",
        "name": "Valua",
        "info": " – fransuz qirollarining 1328-yildan 1589-yilgacha hukmronlik qilgan sulolasi. Kapetinglarning bir qismi. Ularning V. nomi shu nomli graflik nomidan olingan boʻlib, 1214-yilda qirollik domeniga qoʻshib olingan."
    },
    {
        "type": "v",
        "name": "Valvasorlar",
        "info": " (lot. vassus vassorum – vassalning vassali) – Italiya va Fransiyada ritsarlardan farq qiluvchi mayda feodallar."
    },
    {
        "type": "v",
        "name": "Vandallar",
        "info": " – 355-yilda Gʻarbiy Rim imperiyasi hududiga joylashgan german qabilalari. V asr boshlarida alanlar bilan birga Ispaniyaga joylashgan. 428-yilda Shimoliy Afrikaga koʻchib oʻta boshladi va oʻzlarining davlatlarini tuzishadi. 534-yilda V. qirolligi alanlar bilan birga Vizantiya tomonidan bosib olingan."
    },
    {
        "type": "v",
        "name": "Vandalizm",
        "info": " – vandal qabilalari 455-yilda Oʻrtayer dengizi orqali Italiyaga hujum boshlab, Rimni talon-taroj va vayron qiladilar. Shundan boshlab V. tushunchasi ma’nisiz shavqatsizlikka – insoniyat tomonidan yaratilgan moddiy madaniyat yodgorliklarini vayron etishga nisbatan qoʻllanila boshlangan."
    },
    {
        "type": "v",
        "name": "Varfolomey",
        "info": " tuni – 1572-yil 24-avgust kuni muqaddas Vorfolomey kuni arafasida Fransiyada katoliklar tomonidan gugenotlarning ommaviy qirgʻin qilingan kechasi. Turli xil manbalarga koʻra Parijda 2000 ga yaqin, Fransiya 30 minga yaqin gugenotlar oʻldirilgan. Qirgʻin malika Margarita va protestant Genrix Navarskiylarning nikohidan 6 kun oʻtib amalga oshirilgan."
    },
    {
        "type": "v",
        "name": "Varvar haqiqatlari",
        "info": " – german xalqlarining qonunchilik toʻplamlari. V-IX asrlarda tashkil qilingan va sud, jarima kabi boshqa vazifalar uchun asos boʻlgan. Lotin tilida ular lex (qonun) sifatida koʻrsatilib, yodgorlik hisoblanadi. Rus tilida esa Rus haqiqati sabab haqiqatlar deb talqin qilinadi. Eng birinchi haqiqat sifatida Vestgot haqiqati (V asr 2- yarmi) koʻrsatiladi. V asr oxiri va VI asr boshlarida Burgund haqiqati, VI asrda Sali haqiqati va Ripuar haqiqati, VII asrda anglo-sakson haqiqatlari, VII-VIII asrlarda Langobard haqiqatlari, VIII asrda Bavar va Aleman haqiqatlari, VIII asr oxiri – IX asr boshlarida Sakson, Tyuring va Friz haqiqatlari yozilgan. Ular oʻrta asrlar german qabilalari tarixini, ishlab chiqarish va boshqa sohalarning holatini oʻrganish uchun juda muhim manba hisoblanadi."
    },
    {
        "type": "v",
        "name": "Varvarlar",
        "info": " – qadimgi yunonlar va keyinroq rimliklar tomonidan oʻzlari tushunmaydigan tilda gaplashadigan barcha boshqa xalqlar vakillarining nomlanishi. Birinchi ming yillik davomida germanlarning umumiy nomlanishi. Dastlab yunonlar shu nom bilan oʻzlarining xalqiga mansub boʻlmagan elatlar va xalqlarni ataganlar. Rimliklar ham xuddi shu ma’noda rimlik va yunon boʻlmaganlarga nisbatan ushbu tushunchani qoʻllashgan. Lekin Rim imperiyaning germanlar bilan toʻqnashuvlari avj olib borgani sari V. tushunchasi faqatgina germanlarga nisbatan qoʻllanila boshlandi. Bu tushuncha kunlik muomalaga shu qadar singib ketdiki, hatto germanlar oʻzlarini barbarlar deb atay boshlaganlar. Bu holatni ularning huquqiy yodgorliklarida uchratish mumkin. Keyinroq germanlar va Gʻarbning boshqa xalqlari qoʻpol, toʻpori va umuman madaniy taraqqiyot jihatidan past pogʻonada turuvchi sharq xalqlariga nisbatan qoʻllay boshladi. Yangi zamon davrida ilmiy ma’lumotlarda Rim imperiyasi hududiga koʻchib borgan qabilalar va tashkil topgan qirolliklarga nisbatan ishlatilgan. Varvar qabilalari sifatida burgundlar, vestgotlar, ostgotlar, vandallar, langobardlar, franklar va boshqa bir nechta qabilalar koʻrsatiladi."
    },
    {
        "type": "v",
        "name": "Vasilevs",
        "info": " (yunon.basilevs) – qadimgi Yunonistonda merosiy hokimiyatga ega boʻlgan monarx, Vizantiyada imperatorlar tituli (unvoni). Dastlab Rim imperatorlari shu unvon bilan norasmiy atalgan. Xristianlik qabul qilinishi bilan bu unvon imperiyaning sharqiy qismiga keng tarqaladi, chunki bu yerda yunon ta’siri kuchli edi. Irakliy davrida (610-641) sosoniylar ustidan gʻalaba qozongach V. (yana ham aniqrogʻi vasilevs vasileon – hukmdorlar hukmdori, sosoniylardagi shahanshoh unvoni taqlidida boʻlsa kerak) unvoni Vizantiya imperiyasi hukmdorining rasmiy unvoniga aylangan. Vizantiyada faqatgina Vizantyai imperatorlari V. deb atalgan, Gʻarbiy Yevropa qirollariga nisbatan regas (qirol) tushunchasi qoʻllanilgan."
    },
    {
        "type": "v",
        "name": "Vasiyliklar, Baziliklar, vasiliklar",
        "info": " (yunon.) – IX asrdan boshlab 60 kitobdan iborat Vizantiya qonunchilik toʻplami nomlanishi. Vasiliy I (867-886) davridan boshlanib, oʻgʻli va vorisi Lev VI Donishmand (886-912) davrida tugallangan. Toʻplamda dunyoviy qonunchilik bilan birga diniy qonunchilik ham jamlangan. Toʻliq holatda yetib kelmagan."
    },
    {
        "type": "v",
        "name": "Vassal",
        "info": " (lot. vassus – xizmat qilmoq, xizmatkor) – Biror feodalning boshqa yirik feodal yoki katta yer egasidan xizmat evaziga olingan yer maydonini va uning tobeligini koʻrsatadigan tushuncha. V.lik ma’lum ma’noda erkinlik qoidalariga ham rioya qilgan. V.lar bir yilda kamida 40 kun harbiy xizmat oʻtashi lozim boʻlgan. Shu bilan birga senordan pul yordami olishi mumkin boʻlgan. "
    },
    {
        "type": "v",
        "name": "Vassallik",
        "info": " – feodallar oʻrtasidagi ierarxik munosabatlar tizimi. Germanlarning Gʻarbiy Rim imperiyasi hududiga joylashishi natijasida shakllangan. V.ning toʻliq rivojlanishi X-XII asrlarda yuz bergan. Vassalning feodaldan erkinligi syuzeren tartibi asosida amalga oshiriladi. Yirik feodallarning bir birlariga V. tizimi qiroldan boshlanib, baronlar va gersoglarni qamrab olgan. Senorlar bir yilda 3 marta oʻz vassallarini yigʻib, kengash oʻtkazgan. Bu kengashlar asosan, yirik bayramlar arafasida toʻplangan. Mas. Pasxa, Rojdestvo va Troisa bayramlarida eng koʻp kengashlar chaqirilgan. Vassal albatta harbiy xizmat oʻtashi shart boʻlgan va uning bir yillik muddati 30 kundan 40 kungacha boʻlgan. XIII-XIV asrlarda monarxiyaning kuchayib borishi natijasida V.ning qirolga nisbatan kuchayishi doimiy ravishda faollashib borgan."
    },
    {
        "type": "v",
        "name": "Velflar",
        "info": " – nemis feodal knyazliklari avlodi. Germaniyaning oʻrta asrlar davrida katta mavqeyiga ega boʻlish-gan. XI-XII asrlarda ular Bavariya, Saksoniya va Braunshveyg yerlariga egalik qilishgan. XII asrdan Germaniyadagi siyosiy hokimiyat uchun Shtaufenlar sulolasi bilan kurashga kirishgan. Ularning Shtaufenlar bilan kurashi Italiya masalasida ham yuz bergan. (Gvelflar)"
    },
    {
        "type": "v",
        "name": "Velzerlar",
        "info": " – nemis savdo va bank egalarining yirik kompaniyasi. Velzer savdo firmalari bosh idorarasi Augsburgda joylashgan. XV asr 70-yillarida V. Tirol bilan kumush savdosini olib borishgan. Oʻrtayer dengizi havzasi bilan import masalasida aloqa qilishgan. XV-XVI asrlarda V. firmasi Janubiy Gʻarbiy Germaniyada savdo masalasida Fuggerlar oilasidan keyin ikkinchi oʻrinda turgan."
    },
    {
        "type": "v",
        "name": "Vendetta",
        "info": " (qonli qasos) (ital..lot. qasos, xun) – Italiyada urugʻlar oʻrtasidagi roʻy bergan qonli qasos, odatda u raqib urugʻ toʻliq qirib bitirilgandan keyingina toʻxtagan. Kelib chiqishi ibtidoiy davrga borib taqaladi. Qasos oʻrta asrlarda Italiyadan tashqari Skandinaviya mamlakatlari, german xalqlari orasida va bu madaniyatlar vakillari yashaydigan mamlakatlarda keng tarqalgan edi. V soʻzi, asosan, Sardiniya va Korsika orollarida qonli xun tarzida qoʻllanilib, hatto XX asr boshlarida ham kuzatilgan."
    },
    {
        "type": "v",
        "name": "Venetlar",
        "info": " – Vizantiyada ippodromda ot poygalarida qatnashuvchi va alohida siyosiy tashkilot koʻrinishini kasb yetgan moviylar partiyasi yoki guruhi."
    },
    {
        "type": "v",
        "name": "Venetsiya",
        "info": " – VII-VIII asrlarda tashkil topgan respublika. X asr oxirlaridan mustaqil davlat sifatida tan olingan. XIV-XV asrlar shaharning eng gullagan davri boʻlgan. Kodji yaqinida genuyaliklarning magʻlub boʻlishi natijasida V. Sharq mamlakatlari va Yevropa oʻrtasidagi savdo aloqalarini oʻz nazoratiga olishgan. 1453-yilda Konstantinopolning qulashi va Buyuk geografik kashfiyotlar natijasida savdo yoʻllarining Atlantika okeaniga koʻchishi munosabati bilan shaharning mavqeyi tushib keta boshlagan."
    },
    {
        "type": "v",
        "name": "Vengriya qirolligi",
        "info": " – Markaziy Yevropada X asr oxirlarida tashkil topgan davlat. Davlatni arpadlar sulolasi (1301-yilgacha) boshqargan. V.Q. tarixi asosan yirik magnatlarning bir-birlari bilan ayovsiz kurashlarda oʻtgan. Vaqtincha erishilgan tinchlik Anjuy sulolasidan boʻlgan Karl Robert (1308-1342) hukmronligi davriga toʻgʻri keladi. XV asr boshlarida magnat guruhlari oʻrtasidagi kurash qayta boshlangan. Matyash Xunyadi (1458-1490) hukmronligi davrida Vengriya markazlashgan davlatga aylandi."
    },
    {
        "type": "v",
        "name": "Verden shartnomasi",
        "info": " (843-y) – Buyuk Karl imperiyasining nevaralari tomonidan taqsimlanishi borasida Verden shahrida imzolangan shartnoma. Uni Lotar, Karl Yaltiroqbosh va Lyudovik Nemislar imzolashgan. 843-yildagi shartnomaga muvofiq, Lotar Italiyani va Reyn hamda Rona daryolari oraligʻidagi yerlarni oladi va keyinchalik bu yerlar uning nomi bilan Lotaringiya deb atala boshlangan. Shu bilan birga u imperator titulini ham saqlab qolgan. Lyudovik Nemis Buyuk Karl imperiyasining sharqdagi yerlarini olgan. Karl Yaltiroqbosh Reyn daryosidan gʻarbdagi yerlarga egalik qiladi. Shartnoma natijasida Yevropaning 3 ta yirik davlati Fransiya, Germaniya va Italiyaning shakllanish jarayoni boshlangan."
    },
    {
        "type": "v",
        "name": "Vergeld",
        "info": " (qad.nem. wyor – odam va cyolt – narx) – erkin odamni oʻldirganlik uchun toʻlanadigan pul tarzidagi kompensatsiya boʻlib, qadimgi german qabilalarida amal qilgan. V. oʻlgan odamning qarindoshlariga qotilning qarindoshlari tomonidan toʻlangan. V.ning miqdori oʻlgan kishining yoshi, jinsi va jamiyatdagi mavqeyiga qarab belgilangan."
    },
    {
        "type": "v",
        "name": "Vestgotlar",
        "info": " – eng yirik german qabilalaridan biri boʻlgan gotlarning gʻarbiy qismi. 418-yilda Gʻarbiy Rim imperiyasi hududida markazi Tuluza boʻlgan qirolliklarini tashkil qilishgan. Franklar bilan boʻlgan jangda yengilishi natijasida ular oʻz markazlarini Toledo (Ispaniya) shahriga koʻchirishgan. 718-yilda V. qirolligi arablar tomonidan bosib olingan."
    },
    {
        "type": "v",
        "name": "Vestgotlar uygʻonishi",
        "info": " – Vestgot Ispaniyasining madaniy yuksalishiga nisbatan aytiladi. Bu jarayon VI asr oxirlari va VII asr boshlarida avj olgan. Vestgotlar davrida Ispaniyada Rim madaniyati saqlanib qolgan boʻlib, ta’lim, maktablar va kutubxonalar (mas. Sevilyadagi kutubxona) tashkil qilingan. Madaniy koʻtarilishning boshlanishi oʻrta asrlarning qomusiy olimi Isidor Sevilskiy nomi bilan bogʻliq."
    },
    {
        "type": "v",
        "name": "Vestminster",
        "info": " – London shahrining bir qismi boʻlib, uning nomi shu nomli abbatlik nomidan olingan. Undagi gotik uslubda qurilgan soborda (1245-yilda qurilgan) qirollarning toj kiydirish marosimi amalga oshirilgan. Shu yerda V. saroyi ham joylashgan. "
    },
    {
        "type": "v",
        "name": "Vestminster statutlari",
        "info": " – Angliyada XIII-XIV asrlarda qonunchilik aktlarining umumiy nomlanishi. U oʻz nomini ingliz qirollarining Vestminster saroyi nomidan olgan. V.S.ning bosh maqsadi – katta yer egalarining manfaatlarini himoya qilish, ularning mavqeyini oshirish va vassallarning qaramligini yanada kuchaytirish boʻlgan. Mashhur statutlar sifatida 1275, 1285, 1290 va 1295-yillarda chiqarilgan qonunlar koʻrsatiladi. 1285-yilda qirol Eduard I tomonidan chiqarilgan statutda mayda yer egalarining manfaati himoya qilingan. 1295-yildagi statutda birinchi marta dunyoviy sud  tushunchasi ishlatilgan. "
    },
    {
        "type": "v",
        "name": "Veche",
        "info": " (slavyan. yigʻin) – qadimgi va oʻrta asrlar Rus davlatida, shuningdek qator slavyan xalqlarida ilk feudal jamiyatning davlatchilik hokimiyati shakllangunga qadar ijtimoiy, siyosiy, madaniy masalalar va umuman umumtaalluqli masalalar muhokamasi va u boʻyicha tegishli qaror qabul qilish uchun yigʻiladigan xalq yigʻini. V.da barcha erkin oilalarning boshliqlari boʻlgan mujlar (erlar) ishtirok etgan. "
    },
    {
        "type": "v",
        "name": "Videniya",
        "info": " – oʻrta asrlar Yevropada lotin tilida yaratilgan va eng ommaviy boʻlgan adabiy janr. Uning asosiy mazmunida ruh yoki jonning doʻzax yoki jannatga tushgandan keyingi holati tasvirlangan. Dante oʻzining Ilohiy komediya asarida mazkur janrdagi asarlarni va qarashlarni tanqid ostiga olgan."
    },
    {
        "type": "v",
        "name": "Vikinglar",
        "info": " (qad.skan. buxta yoki port odami, dengiz harbiysi, qaroqchi) – VIII asr oxirlaridan XI asr oʻrtalarigacha boʻlgan davrda Skandinaviya xalqlarining Gʻarbiy Yevropaga amalga oshirgan harbiy dengiz ekspeditsiyalarida olgan nomlari. Aslida Skandinaviyaning oʻzida harbiy yoki qaroqchilarni shu nom bilan atashgan, lotin tilli manbalarda boʻlsa normannlar sifatida mashhur boʻlgan. Rus yilnomalarida vikinglar varyaglar deb keltiriladi."
    },
    {
        "type": "v",
        "name": "Vikont",
        "info": " – franklar davlatida karolinglar hukmronligi davrida grafning oʻrinbosari. Keyinroq, dvoryanlik unvoniga aylanib, graf va baron oʻrtasidagi unvon sifatida tushunilgan."
    },
    {
        "type": "v",
        "name": "Villa",
        "info": " (lot.villa – kulba, turar joy) – Gʻarbiy Yevropa davlatlarida aholi yashash joylarining koʻrinish va nomlaridan biri. Dastlab Sali haqiqati da tilga olingan va keyinroq qishloqlarga nisbatan ishlatilgan va ayrim joylarda shaharlarning markazlarini ham shu nom bilan atashgan."
    },
    {
        "type": "v",
        "name": "Villanlar",
        "info": " (lot. villa – kulba, turar joy) – erkin dehqonlarning turli kategoriyalari tushuniladi. 1) Fransiya, Gʻarbiy Germaniya va Italiyada shaxsan erkin, ammo yerga ega boʻlmagan dehqonlar. Ular katta yer egasiga yerdan foydalanganligi uchun mahsulot yoki pul rentasi toʻlagan. Ammo ular servlarga nisbatan kamroq toʻlovlar toʻlash bilan birga, erkin boʻlgan; 2) Angliyada XI asrda (Dahshatli sud kitobiga koʻra) shaxsan ozod, ammo huquqiy jihatdan servlardan farq qiluvchi dehqonlar qatlami. XII asr oʻrtalaridan boshlab, Angliyada V. qatlam sifatida yoʻqolib bora boshladi. XIII-XV asrlarga kelib V. barcha dehqonlarga nisbatan ishlatila boshlagan."
    },
    {
        "type": "v",
        "name": "Viola",
        "info": " – Gʻarbiy Yevropada kungaboqar poyasidan yasalgan cholgʻu asbobi. Koʻrinishidan va ovozidan skripkaga oʻxshab ketgan."
    },
    {
        "type": "v",
        "name": "Virgata",
        "info": " – oʻrta asrlarda Angliyada erkin dehqonlarning ajratilgan yer maydoni. V. dastlab gaydalarning ¼ qismiga teng deb koʻrsatilgan. V.larning oʻrtacha maydoni odatda 30 akrga teng boʻlgan."
    },
    {
        "type": "v",
        "name": "Viskontlar",
        "info": " – lombard feodallarining mashhur sulolasi. X asr oxirlaridan tanilgan boʻlib, 1277-1447-yillarda Milanni mutlaq hokim sifatida boshqarishgan."
    },
    {
        "type": "v",
        "name": "Vizantiyada",
        "info": " fuqarolar urushlari – Vizantiya tarixida muhim tarixiy voqealar. 1341-yilda imperiyadagi hokimiyat yosh imperator Ioann V Paleologning regenti Frakiyada juda katta yer va mulkka ega boʻlgan Ioann Kantakuzan qoʻliga oʻtadi. Uning boshqaruvi kuchli armiya va yirik provinsiyalar boshqaruvchilariga tayangan. Uning muxoliflari imperatrisa Anna Savoyskiya (imperatorning onasi) atrofidagi amaldorlar va savdo-hunarmand vakillari edi. Ularga kelib chiqishi noaniq boʻlgan Aleksey Apokavk rahbarlik qilgan. Kantakuzin bilan kurash sharoitida u keng xalq ommasining kuchiga tayanishga qaror qiladi. Dastlab, Kantakuzin va Apokavk oʻrtasidagi mojarolar saroy ichida boʻlgan va yosh imperator hamda uning onasini oʻz tomonlariga ogʻdirib olish uchun borgan. Kurashda Apokavk tarafdorlari xalq ommasi yordamida gʻolib kelib, Kantakuzin tarafdorlarining koʻpchilik qismi qamoqqa olinib, shu yerda halok boʻlishadi. Kantakuzinning oʻzi Didimotikka (Frakiyadagi mustahkam qal’a) qochib ketadi. Shundan ikki tomonning kurashi imperiyada fuqarolar urushiga sabab boʻladi. Bu paytda imperiyaning barcha shaharlarida soliqlar va feodallar zulmiga qarshi gʻalayonlar boshlanib ketgandi. Adrianopol hunarmandlari shaharlarning yirik boylarini quvib, hokimiyatni egallab olishadi. Fessalonikada ham tepasida zilotlar turgan norozilik harakatlari boshlangan. Shu tariqa imperiya tarixida birinchi marta imperatrisa Anna Savoyskaya atrofida qonuniy imperator hokimiyatini tiklash uchun shaharlarning ittifoqi vujudga keladi. Fuqarolar urushida har ikki tomon yakuniy gʻalabaga erisha olmagan. Ular serblar, turklar va bolgarlardan yordam olishga ham harakat qilishadi. 1347-yilda kuchlar nisbati Kantakuzin tomoniga oʻta boshlaydi. U Ioann V ga qizi Yelenani berib, imperatorni oʻziga kuyov qiladi. Imperiyada hokimiyat tepasiga feodal aristokratiyasi keladi. Imperator Ioann VI Kantakuzin (1347-1354) hukmronligi davrida imperiya serblar, genuyaliklar va turklar bilan urushlar olib boradi va natijada xazina boʻshab qoladi. 1354-yilda Ioann V hokimiyatni egallaydi va Kantakuzin monastirga yuboriladi."
    },
    {
        "type": "v",
        "name": "Vlastellar",
        "info": " – oʻrta asrlarda Serbiya, qadimgi Rus, Bosniya va Dubrovnikdagi da yirik yer egalari boʻlgan yuqori tabaqa zodagonlari. Serbiyada ular buyuk va kichik V.ga boʻlingan. Ular davlat sududida koʻriluvchi ogʻir jinoyatlar (qotillik, talonchilik, davlatga xiyonat) tashqari oʻz mulklarida sudlov vakolatiga ega boʻlgan. Dehqonlar hisobidan davlatga soliq va urush vaqtlari hukmdorni piyoda qoʻshin bilan taʼminlash majburiyatini bajargan. Yozma manbalariga oliy ruhoniylar qatlami ham V. tarkibiga kiritilgan. "
    },
    {
        "type": "v",
        "name": "Vlastelichichlar",
        "info": " – oʻrta asr Serbiyada vlastellardan keyingi pagʻonada turuvchi oʻrta va mayda zodagonlar toifasi. Vizantiyaning ta’sirida paydo boʻlgan atama. 1276-1281-yillarda tuzilgan qirol Dragutinning yorligʻida Dubrovnik hukmdorlari V. deb atalgan hamda Vizantiyadagi arxontopulga mos kelgan. Serbiyada nemanichlar Vizantiyaning sobiq yerlarini (Prizren viloyati) qoʻlga kiritgach V. atamasi ushbu davlatga kirib kelgan. 1345-yilda qirol Stefan Dushan tomonidan Serb-Yunon qirolligi tashkil etilgandan soʻng, Vizantiyaning sobiq viloyatlaridagi feodallar vlastellar va V.ga boʻlingan, ular Vizantiyada arxont va arxontopulga muvofiq kelgan."
    },
    {
        "type": "v",
        "name": "Volos",
        "info": " (veles) – qadimgi sharqiy slavyan qabilalarida to xristianlik dini qabul qilingunga qadar chorvachilik xudosi. Perunning raqibi. "
    },
    {
        "type": "v",
        "name": "Volost",
        "info": " – qadimgi Rusda knyazlar tasarrufidagi unchalik katta boʻlmagan ma’muriy hudud."
    },
    {
        "type": "v",
        "name": "Vorms konkordati",
        "info": " – 1122-yil 23-sentabrda Rim papasi Kallikist II va german qiroli Genrix V lar oʻrtasida imzolangan kelishuv. Oʻz ichiga qirol va papa yorliqlarini birlashtirgan. Papa Grigoriy VII va qirol Genrix IV lar oʻrtasida investitura uchun boshlangan kurashga chek qoʻygan V.K. natijasida har ikki tomon yon berishlarga rozi boʻlishdi. Unga koʻra, tayinlangan abbat va yepiskoplar ikkita investiturani qirol va papa tomonidan olishi qonuniylashtirildi. Qirol kurash davomida egallagan papa va mahalliy cherkov yerlarini qaytarish majburiyatini oldi. Imperator prelatlarga Rim papasi yoki uning legatlari tomonidan berilgan diniy unvonning ramzi hisonlanuvchi uzuk va xassa (posox) berish huquqidan voz kechdi. Imperator episkoplarga yer-mulklar va dunyoviy hokimiyatni berish huquqi va uning ramzi boʻlgan spektr berishni oʻzida saqlab qoldi. Rim papasi boʻlsa yepiskoplarning imperator oldida vassal vazifalarni bajarishi kerakligini tan oldi, nemis yerlarida yepiskoplarni saylash paytida imperatorning ishtirok etishiga rozi boʻldi va imperatorga bahsli holatlarda oʻz fikrini bildirishga ruxsat berdi. Oʻz navbatida imperator yepiskop saylovlari simoniya va majburlovlarsiz oʻtkazilishiga va’da berdi. Italiya va Burgundiyada imperator saylovda qatnashish huquqidan mahrum boʻldi va olti oydan keyin investiturani topshirdi. V.K. papa va cherkov manfaatlari uchun xizmat qildi."
    },
    {
        "type": "v",
        "name": "Votchina",
        "info": " – feodal yer va mulklarining jamlanmasi boʻlib, oʻzida yer, binolar, inventar va qaram dehqonlarga egalik huquqini birlashtirgan. VIII-IX asrlarda Gʻarbiy Yevropa davlatlarida yer egaligining asosiy formasi. Uning sinonimlari sifatida senoriya, pomestye, manor va boshqalarni koʻrsatish mumkin. V. diniy (cherkov) va dunyoviy (qirol va yirik feodallar) koʻrinishlarga ajratilgan. Bu atamaning ma`nodoshlari sifatida Angliyada – manor, Fransiyada – sen`oriya ishlatiladi."
    },
    {
        "type": "v",
        "name": "Voyevoda",
        "info": " – qadimgi Rusda va umuman barcha slavyan tillarida qoʻshin, shahar yoki viloyat boshligʻi. Janubiy slavyanlarda Buyuk Voyevoda V.dan yuqori mavqeni anglatib, buyuk knyazga toʻgʻri kelgan."
    },
    {
        "type": "v",
        "name": "Voyevodat",
        "info": " – Karpat–Dunay mintaqasida shakllangan dastlabki davlatchilik siyosiy birlashmalari. Knezat ham deb atalgan."
    },
    {
        "type": "x",
        "name": "Xalfalar",
        "info": " – oʻrta asr sexlarida alohida oʻzining ustaxonasiga ega boʻlmagan va sexning toʻla huquqli a’zosi boʻlgan usta qoʻlida yollanib ishlovchi hunarmandlar. Ilgarilari usta qoʻlida bir necha yil davomida ish oʻrganib, X.larning koʻpchiligi mustaqil ustaga aylangan. Ammo XIV-XV asrlarda sex ishlab chiqarishining inqirozi tufayli usta darajasini olish qiyinlashib ketdi (sex kassasiga katta badal puli toʻlashi, shedevr asar yaratishi, sex a’zolariga dabdabali ziyofat uyushtirishi kabilarni bajarishi kerak boʻlgan). Faqatgina ustaning yaqin qarindoshlarigina usta darajasiga erisha olganlar. Bu davrga kelib X.ning aksariyati abadiy X.ga aylanib qoldi. "
    },
    {
        "type": "x",
        "name": "Xalq kapitanlari",
        "info": " – Italiya shahar-kommunalaridagi koʻngilli qoʻshinga boshchilik qiluvchi mansabdor shaxs (XII asrning oʻrtalaridan)."
    },
    {
        "type": "x",
        "name": "Xalqlarning buyuk koʻchishi",
        "info": " – IV-VI asrlarda Yevropa etnik oʻzgarishlarning yuz berishiga nisbatan aytiladi. Xalqlarning koʻchishlariga taxminan 370-yillarda sharqdan koʻchib kelgan xunn qabilalarining alanlar va vestgotlarni magʻlubiyatga uchratib, gʻarbga tomon koʻchishga majbur qilishidan boshlangan. Koʻchishlarni birinchi marta rimliklar 378-yilda qayd qilishgan. V asrda german qabilalarining koʻchishlari natijasida Gʻarbiy Rim imperiyasi hududida bir nechta yangi qirolliklar tashkil topdi. Koʻchishlar natijasida Italiyada 568-yilda langobardlar qirolligining tashkil topishi bilan yakunlandi."
    },
    {
        "type": "x",
        "name": "Xaristikiy",
        "info": " – Vizantiyada ehson, xayr-sahovat ma’nosini anglatuvchi harbiy xizmatlar uchun beriladigan yer."
    },
    {
        "type": "x",
        "name": "Xartiya",
        "info": " (yunon.chartes – qogʻoz) – odatda biror-bir qoida yoki qonunlarni birlashtirgan rasmiy (rasmiy-huquqiy) hujjat. Ijtimoiy qatlamlar yoki sinflarning siyosiy talabnomasi. 1215-yilda Ioann Yersiz tomonidan qabul qilingan Erkinliklarning Buyuk X.si baronlar, ularni qoʻllab-quvvatlagan risarlar va shaharliklar bosimi bilan qabul qilingan."
    },
    {
        "type": "x",
        "name": "Xildebrant haqida qoʻshiq",
        "info": " – qadimgi german qahramonlik dostoni. Ayrim parchalar yetib kelgan. Qoʻlyozma Fuldda topilgan boʻlib, IX asr boshlariga tegishli. U oʻzidan ancha qadimiy qoʻlyozmaning nusxasidir. Dostondagi voqealar Xalqlarning buyuk koʻchishi davriga oid. Oʻz yurtidan badargʻa qilingan Xildebrant qachonlar endi tugʻilgan bolasi bilan xotinini tashlab ketgan vataniga oradan 30 yil oʻtib qoʻshinga bosh boʻlib qaytib keladi. Chegarada uning oʻgʻli Xadubrant drujinasi bilan yoʻlini toʻsadi. Otasini jangga kiritish maqsadida oʻgʻli uni ayyorlikda va qoʻrqoqlikda ayblaydi. Shundan soʻng Xildebrant oʻgʻliga qarshi jangga kirishga majbur boʻladi. Shu bilan qoʻlyozmada saqlanib qolgan doston uzilib qolgan. Harbiy burch va otalik hissiyotlari oʻrtasidagi ziddiyat dostonda fojiaviy xarakter kasb etadi."
    },
    {
        "type": "x",
        "name": "Xiliastlar",
        "info": " – guschilar harakatida radikal yoʻnalish vakillari."
    },
    {
        "type": "x",
        "name": "Xofmeyster",
        "info": " – Gofmeysterga qarang."
    },
    {
        "type": "x",
        "name": "Xolop",
        "info": " – Kiyev Rusi, kanyazzliklar va Rus davlatida ozod boʻlmagan aholi qatlami, xizmatkor. Avval boshda jamoa ichida qulga aylantirilganlar."
    },
    {
        "type": "x",
        "name": "Xors",
        "info": " – qadimda sharqiy slavyan qabilalarida to xristianlik dini qabul qilingunga qadar quyosh xudosi. Oy bilan ham bogʻlanadi. Unga sigʻinish Dajbog va Yaril bilan bir vaqtda boshlangan. X. Cernobog va yovvoyi hayvonlardan himoyalanishda umidni ifoda etgan."
    },
    {
        "type": "x",
        "name": "Xorugvi",
        "info": " – oʻrta asrlardagi Rossiya, Polsha va Litva Buyuk Kanyazligining ritsar armiyasidagi tashkiliy-taktik boʻlinma, taxminan rotaga mos keladi. Shuningdek, xorugv ¬- harbiy harakatlar paytida foydalanuvchi bayroq. Bunday bayroqida Iso Masih yoki uning onasi tasviri, avliyolar, gerb kabilar tasvirlangan. "
    },
    {
        "type": "x",
        "name": "Xramovniklar",
        "info": " – Tampliyerlarga qarang."
    },
    {
        "type": "x",
        "name": "Xrisovul",
        "info": " (yunon.oltin muhr) – Vizantiya imperatorlarining yorliqlaridan bir tipi. Qadimgi yorliqlardan oʻzining dabdabali rasmiylashtirilishi bilan farq qilgan. Imperatorning shaxsan oʻz qoʻli bilan toʻq qizil rangli siyoh bilan bir necha soʻz yozgan va imzo qoʻyib, sanani bitgan. X. ipak bogʻichli muhr (ba’zan oltin) bilan muhrlangan. X. shaklida qonunlar, davlatning boshqa davlatlar bilan shartnomalari, muhim in’om yorliqlari bitilgan. X. Faqatgina nushalarda saqlangan. Keyinroq serb va bolgar devonxonalarida X. shaklidan foydalangan."
    },
    {
        "type": "x",
        "name": "Xronika (yunon.vaqt)",
        "info": " – tarixiy vaqealarning yillar boʻyicha ketma-ket tartibdagi qaydlari, yilnoma. Ruslarda letopis nomi bilan keladi."
    },
    {
        "type": "x",
        "name": "Xunnlar",
        "info": " – Ural boʻylarida yashagan koʻchmanchi qabilalar. IV asr 70-yillarida ularning gʻarbga koʻchishi natijasida Xalqlarning buyuk koʻchishi’ boshlanib ketadi. 375-yilda X. gotlarning qabilaviy ittifoqini magʻlub qilishadi. 394-395-yillarda Pannoniya pasttekisligiga joylashadi. Ularning davlat tuzishlari va qudrat choʻqqisiga chiqishi Attila (434-453) davriga toʻgʻri keladi. 455-yilda ular magʻlub boʻlishib, Qora dengiz boʻylariga koʻchib ketishadi. Tez orada ular tarix sahnasidan ketishgan. "
    },
    {
        "type": "y",
        "name": "Yasoq",
        "info": " (boj) (moʻgʻul. kuch, hokimiyat; tatar. yasak – mahsulot soligʻi, boshq. oʻlpon, soliq) – qadimgi slavyan qabilalari oʻzlari ustidan hukmonlikka ega xalq va davlatlarga toʻlaydigan oʻlpon, boj. Keyinroq, XV asr – XX asr boshlarida Rossiyada Sibir va Shimol xalqlaridan natura shaklida olinadigan soliq, Asosan moʻynali kiyimlardan olinadi. XVIII asr boshlarigacha Ya. Volga boʻyi xalqlaridan ham yigʻilgan."
    },
    {
        "type": "y",
        "name": "Yeparxiya",
        "info": " (yunon.yeparchia – hukmronlik, boshqarish) – yepiskop yoki arxiyepiskop boshchiligidagi cherkov ma’muriy okrugi (katolik cherkovida lotincha atama boʻlgan diosez qoʻllaniladi). Cherkovning yeparxial tuzilmasi antik davrdayoq shakllangan. Yepiskop qarorgohi joylashgan shahar Ye. markazi boʻlgan. Oʻrta asrlar davrida Ye.lar keskin siyosiy voqealarga boy boʻlgan, shuning uchun chegaralari tez-tez oʻzgarib turgan, ayrimlar yoʻq boʻlib ketgan, yangilari paydo boʻlgan. XIV asrda katolik cherkovida 500 dan ortiq diosezlar mavjud boʻlgan."
    },
    {
        "type": "y",
        "name": "Yepiskop",
        "info": " (yunon.yepiskopos – nozir, nazoratchi) – xristian cherkovidagi oliy cherkov lavozimi, yeparxiya (diosez) boshligʻi. Oʻz yeparxiyasidagi cherkov xizmatchilari va oddiy kishilar ustidan diniy hokimiyatga ega boʻlgan. Yoshi ulugʻ Ye.lar arxiyepiskop unvoniga ega boʻlganlar. Ilk xristainlikda Ye.lar xristian jamoalarida xoʻjalik boshqaruvi bilan shugʻullanganlar. II-III asrlarga kelganda Ye.lar diniy jamoa boʻlgan cherkovning boshligʻiga aylandi."
    },
    {
        "type": "y",
        "name": "Yepitemya",
        "info": " (kaforat) (yunon. yepitimion – jazo, qasos) – gunohli ishlari uchun beriladigan cherkov jazosi. U antik davrdayoq paydo boʻlgan. Cherkov jazosidan tashqari xalq oldida tavba-tazarru qilishi xristianlar orasida sharmandachilikka olib kelgan. Ilk oʻrta asrlarning boshlarida xalq oldidagi tavba-tazarru yoʻqola bordi. VII asrdan boshlab irland missionerlarining ta’siri natijasida yakka tarzda gunohlarga tavba qilish joriy etila boshladi, buning natijasida cherkov hayotida Ye.ning roli oshdi. Ye. ruhoniylar tomonidan jinoyatning ogʻirligi va aybdorning shaxsiyatiga qarab belgilangan. Majburiy roʻza tutish (suv va non iste’mol qilmaslik), davomiy ibodat, koʻp martalab tiz choʻkish, uzoq masofaga ziyoratga yuborish, beva-bechoralarga xayriya qilish majburiyati, jismoniy jazolar singari jazolashlar qoʻllanilgan. Shu oʻrinda jamiyatda katta ta’sir koʻrsatgan gunohlar rasmiy jazolanish bilan gunohi yuvilgan. Oʻrta asrlarda inkvizitsiyalarda juda qattiq jazolar qoʻllanilgan. Oʻrta asrlarda Gʻarbiy Yevropada ruhoniylar uchun maxsus toʻplamlar chiqarilib, ularda kishilar tomonidan sodir etilgan jinoyatlarning darajasiga qarab Ye. koʻrinishlari tavsiya qilingan."
    },
    {
        "type": "y",
        "name": "Yerisiarx",
        "info": " (yunon.hairesis – ta’limot, arche – hokimiyat) – asoschi, daxriylar harakati boshligʻi."
    },
    {
        "type": "y",
        "name": "Yetti erkin san’at",
        "info": " – oʻrta asr maktablari va universitetlarida oʻqitilgan asosiy fan. Ye.E.S. grammatika, dialektika (mantiq), notiqlik – quyi pagʻona boʻlib, triviumni tashkil etgan hamda arifmetika, geometriya, astronomiya va musiqa – yuqori pagʻona boʻlib, kvadriumni tashkil etgan, iborat boʻlgan. Aslida antik maktablarda oʻqitilgan Erkin san’at fanining asosida shakllangan. Sababi mazkur fan erkin kishilar tomonidan oʻrganilgan. V asrda Marsian Kapella oʻzining Filologiya va Merkuriy nikohi toʻgʻrisida nomli toʻplamida Ye.E.S. fanlarini tuzib chiqadi va unda Rim olimi va yozuvchisi Mark Terensiy Varron (mil.avv 116-27) tomonidan kiritilgan tibbiyot va me’morchilik haqidagi bilimlarni uning tarkibiga ham qoʻshadi. Boesiy va Kassiodor davrida Ye.E.S. ikki guruhga boʻlinib, ular trivium (grammatika, notiqlik va dialektika) va kvadrium (arifmetika, geometriya, astronomiya va musiqa) ga ajratilgan. Grammatika fani XIV asrgacha Eliya Donata tomonidan ishlab chiqilgan tartib asosida lotin tilida oʻqitilgan. Grammatikani oʻqitishda bir nechta antik davr mualliflari asarlaridan foydalanilgan. Notiqlikdan alohida tanlangan oʻqituvchilar ta’lim berishgan. Dialektika esa tez fikrlashga va muammoli vaziyatlarda toʻgʻri qaror qabul qilishga oʻrgatgan. Arifmetika fanida cherkov daromadlarini hisoblash, bayramlar kunini toʻgʻri tanlash va shunga oʻxshash boshqa hisob-kitoblar oʻrgatilgan. Geometriya fani oddiy geometrik shakllar bilan birga kosmografiya va geografiyaga oid ma’lumotlarni ham oʻrgatgan. Unda fantastik va afsonaviy yerlarning mavjudligi, ularning tasnifi borasida ham darslar oʻtilgan. Astronomiya Osmon yoritgichlarining harakatlari haqidagi fan deb nomlanib, uning asosiy qoidasi geosentrizmga asoslangan boʻlib, yulduzlarga qarab inson taqdirini bashorat qilishni oʻrgatgan. Musiqada cherkov ashulalarini aytish va shunga oʻxshash boshqa musiqalarni oʻrgatgan. "
    },
    {
        "type": "y",
        "name": "Yetti qabila ittifoqi",
        "info": " – VII asrda Bolqon yarim orolida slavyanlarning qabilalararo ittifoqi. Bulgʻorlar va boshqa slavyan qabilalari bilan birga boʻlajak davlat – Birinchi Bolgar podsholigi va Bolgar xalqining shakllanishiga asos boʻldi. Dastlab taxminan shuncha qabilalarni birlashtirgan, lekin qabilalarning haqiqiy soni sifatida qabul qilinmaydi."
    },
    {
        "type": "y",
        "name": "Yevropa",
        "info": " – Yevroosiyo materigining kichik bir qismi. Y. soʻzining etimologiyasi haqida turli qarshlar mavjud. Ulardan nisbatan keng tarqalgan gipotezaga koʻra Y. atamasi antik davrda paydo boʻlgan semit tilidagi Ereb – Gʻarb, yani quyosh botishi degan tushunchani anglatadi. Qadimgi Yunonistonda Y.ni Egey va Qora dengiz Osiyodan, Oʻrtayer dengizi Afrikadan ajratib turuvchi alohida materik deb hisoblaganlar. Amerika qit’asi kashf qilingandan keyin (1492-y.) ushbu hududlar Yangi dunyo nomini olishi bilan Y. Osiyo va Afrikaning osha paytlarda insoniyatga ma’lum qismi bilan koʻhna dunyoga (Afroyevroosiyo) aylandi."
    },
    {
        "type": "y",
        "name": "Yomen",
        "info": " – Angliyada shaxsiy ozod dehqonlardan boʻlgan oʻziga toʻq qatlami."
    },
    {
        "type": "y",
        "name": "Yustinian kodekslari",
        "info": " – II-VI asrlardagi Rim imperatorlarining chiqargan farmonlari, qonunlari (konstitutsiyalari) toʻplami. Ushbu toʻplamni yaratishdan koʻzlangan asosiy maqsad oldingi qonunchilikni qarab chiqish, zamon talabiga mos ravishda uni qayta ishlash, eskirgan qonunchilik hujjatlarini toʻgʻirlash, keyingi nashrlar bilan toʻldirish va bu ma’lumotlarni tizimlashtirishdan iborat boʻlgan (bunda qonunchilikka imperator hokimiyatining cheklanmaganligini aks ettirish e’tiborga olingan). Ushbu tadbirning tashabbuskori Vizantiya imperatori Yustinian I boʻlgan. Yu. k. 12 kitobdan iborat (529-yildan 534-yilgacha chiqarilgan qonunchilik hujjatlarini toʻplagan). U huquqiy hujjatlar toʻplami boʻlgan Fuqaro huquqlari majmuining tarkibiy qismini tashkil etgan."
    },
    {
        "type": "y",
        "name": "Yuz yillik urush",
        "info": " (1337-1453-yy) – Angliya va Fransiya oʻrtasidagi siyosiy qarama-qarshilik natijasida boshlangan va tarixda eng uzoq vaqt davom etgan urush. Kurash Anju, Normandiya, Giyena va Flandriya uchun boʻlib oʻtgan. Tomonlarning ziddiyati XI-XII asrlarga borib taqaladi. Asosiy kurash obyekti Akvitaniya va uning gʻarbiy qismi boʻlgan Giyena uchun boʻlib, Fransiya Angliyadan uni tortib olishga harakat qilgan. Undan tashqari, XIV asr boshlarida Gaskon hududlari ham huquqiy jihatdan Angliya qiroliga tegishli boʻlgan. Flandriya feodallari kapetinglarga sodiq boʻlishgan, ammo Flandriya shaharlari savdo va iqtisodiy jihatdan Angliyaga kuchli bogʻlanib qolgan. Flandriya ingliz junining asosiy xaridori boʻlsa, Angliya Flandriyadan tayyor movutni sotib olgan. Voqealar rivoji 1328-yilda oxirgi kapetinglar vakili Karl IV vafotidan keyin boshlangan. Shu sabab fransuz taxtiga Filipp IV (Fransiya qiroli) ning qiz tomondan nabirasi 16 yoshli ingliz shahzodasi Eduard III ning nomzodi Angliya tomonidan koʻrsatiladi. Bu esa Eduard III ga Angliya va Fransiyani bir hukmdor tomonidan boshqarilishi uchun imkon berardi. Fransiya huquqshunoslari Sali haqiqati asosida qiz farzand tomonidan merosga da’vo qilib boʻlmasligi ta’kidlagach, Eduard III oʻz maqsadiga qurol yordamida erishishni rejalashtirdi. 1337-yilda ikki tomon ham urushga holatiga kelib qoldi va Eduard III Fransiyaga qarshi urush e’lon qiladi. Yuz yillik urushni 4 davrga boʻlish mumkin. 1) Eduard III urush e’lon qilgandan 1360-yilga qadar, ya’ni Bretini shartnomasigacha boʻlgan davr. Birinchi davrda 1340-yil Sleysi, 1346-yil Kresi va 1356-yil Puatye yaqinida yirik janglar boʻlib oʻtgan. Undan tashqari 1356–1358-yillarda Parij va Jakeriya qoʻzgʻalonlari boʻlib oʻtgan. Imzolangan Bretini shartnomasiga koʻra Fransiya oʻz hududining 1/3 qismidan ajraldi; 2) 1369–1396-yillar ikkinchi bosqich boʻlib, bu davrda Fransiyada ogʻir soliqlar sabab mayotenlar, tyushenlar, kaboshyenlar kabi qoʻzgʻalonlar yuz bergan. Armanyaklar va burgundiyaliklar kabi feodal partiyalarining bir-biriga dushmanligi Fransiyani yanada zaiflashtirgan; 3) 1415-1420-yillarda urushning uchinchi bosqichi boʻlib oʻtadi. Angliya qiroli Genrix V fransuzlarni Azenkur yaqinida magʻlub qiladi. Fransiya pulsiz va armiyasiz qolib, 1420-yilda imzolangan Trua shartnomasiga koʻra Genrix V Fransiya qiroli Karl VI ning vafotidan keyin Fransiya qiroli boʻlishi qonuniylashdi; 4) 1420–1453-yillar urushning toʻrtinchi davri boʻlib, uning asosiy janglari Fransiya janubiga oʻtish yoʻlidagi Orlean shahri uchun boʻlib oʻtgan. Janna d`Arkning jasorati sabab Fransiyadan inglizlar quvib chiqarilgan. 1429-yilda Orlean, 1436-yilda Parij va 1452-yil amalda butun Fransiya ozod qilib boʻlindi. 1453-yil 19-oktabrda Bordo inglizlar tomonidan fransuzlarga topshirildi va shu sana urushning tugagan sanasi sifatida koʻrsatiladi. Angliya qoʻlida faqatgina Kale porti qoladi. "
    },
    {
        "type": "y",
        "name": "Yarl",
        "info": " (qad.skan.) – oʻrta asrlar Skandinaviya ierarxiyadagi oliy unvonlardan biri, shuningdek, zodagonlar toifasi. Dastlab qabila boshligʻini anglatgan boʻlsa, keyinchalik mamlakatning oliy hukmdori unvonini bildira boshlagan. Milliy davlatlar paydo boʻlgandan soʻng Y.lar hukmdorning ishonchli kishilariga aylanib, joylarda uning hokimiyatini amalga oshirgan. XIV asr boshlariga kelib, bu atama (Islandiyadan tashqari) muomaladan chiqib ketdi. Shvetsiyada ham shu ma’noda qoʻllanilib, dastlab saylab qoʻyiladigan hukmdor va qoʻshin boshligʻini anglatgan."
    },
    {
        "type": "y",
        "name": "Yomenlar",
        "info": " – Angliyada erkin dehqonlar tabaqasi (XIII asr oxiri – XIV asr boshlari). Ular merosiy yer-mulk egalari boʻlib, shu yerlarda mustaqil xoʻjalik yuritgan. Koʻpincha frigolderlarni shu nom bilan atashgan. XV asrga kelib villanlik yerlarining kopigolderlarga aylanishi tufayli dehqonlarning koʻpchiligi oʻz ahvoliga koʻra frigolderlarga yaqinlashib qoldi. Natijada dehqonlarning yerga boʻlgan egalik huquqidan qat’iy nazar Yo. atamasi barcha dehqonlarga nisbatan qoʻllanila boshlangan."
    },
    {
        "type": "y",
        "name": "Yorklar",
        "info": " – Angliyada qirollik sulolasi. Plantagenetlarning kichik avlodi (Eduard IIIning oʻgʻli York gersogi Edmunddan tarqalgan): Eduard IV (1461-1483, tanaffuslar bilan 1470-yil oktyabr-1471-yil aprel); Eduard V (1483), Richard III (1483-1485)."
    },
    {
        "type": "z",
        "name": "Zabralo",
        "info": " – ritsar yuzini zarbalardan himoya qiluvchi bosh kiyimining (dubulgʻa) erkin tarzda koʻtarilib yopiluvchi panjarasimon yuzga tushirib qoʻyiladigan qismi. XI asrgacha ritsarlik dubulgʻasi Z.ga ega boʻlmagan."
    },
    {
        "type": "z",
        "name": "Zadruga",
        "info": " – janubiy slavyanlarda katta patriarxal oila."
    },
    {
        "type": "z",
        "name": "Zakup",
        "info": " – Qadimgi Rusda feodalga undan olingan kupa (qarz) uchun qaram dehqonlar toifasiga tushib qolgan ryadovichlarning ikki toifasidan biri. Ryadovich kupa olgandan keyin bu qarzni toʻlash muddati davomida oʻz mehnat qrollari bilan feodal yeriga joylashgan va shu tariqa Z.ga aylangan."
    },
    {
        "type": "z",
        "name": "Zelenegor konfederatsiyasi",
        "info": " – 1465-yil 28-noyabr kuni 16 nafar chex pan-katoliklarining qirol Yirji, uning chashniklarni qoʻllab-quvvatlab, Chexiyada kuchli markazlashgan davlat tuzishiga urinishlariga qarshi tuzilgan ittifoq. Z.K. Shternberglik pan Zdenek boshchilik qilgan. Isyonkor panlar Yirjiga qarshi Polsha qiroli Kazimir Yagellonni qoʻymoqchi boʻldi. Ammo Kasimir kutish siyosatini tutdi. 1467-yilda qoʻzgʻolonchi nemis yollanma otryadlar yordami bilan Yirjiga qarshi salib yurishini boshladilar, ammo chex aholisning keng qatlamlarining yordamiga tayangan Yirji ularni qattiq magʻlubiyatga uchratdi. 1468-yilda Chexiyaga bostirib kirgan Vengriya qiroli Matiash Xunyadi Z.K.ning tepasiga keldi. Yirji vafotidan keyin (1471-y) Matiash Xunyadi va Kazimir Yagellon oʻrtasida Chexiya taxti uchun kurash davom etdi. "
    },
    {
        "type": "z",
        "name": "Zemanlar",
        "info": " – oʻrta asrlarda Chexiya, Polsha va Vengriyada kichik yer egalarining quyi dvoryanlik unvoni. Chexiyada oʻrta mulkdorlar toifasini anglatgan. "
    },
    {
        "type": "z",
        "name": "Zilotlar",
        "info": " (yunon.zelotai – fidoyilar, jonkuyarlar) – boy savdo-hunarmandchilik markazi boʻlgan, ayrim iqtisodiy mustaqillikka ega boʻlgan Fessalonikadagi radikal siyosiy guruhlar. Bu yerdagi hokimiyat feodallar va ruhoniylar qoʻlida toʻplangach, savdo-hunarmand doiralari hokimiyatdan siqib chiqariladi. Savdo-hunarmand doiralar oʻz imtiyozlari va shaharning oʻz-oʻzini boshqarish huquqi uchun kurashga kirishadilar. 1342-yilda fuqarolar urushi natijasida markaziy hokimiyatning zaiflashib qolganidan foydalangan Fessalonika shahri fuqarolari qurolli qoʻzgʻalon koʻtaradilar va oʻzlarining shaharlarini respublika deb e’lon qiladi. Ushbu qoʻzgʻalon boshida shahar mudofaasini tashkil etgan Z. partiyasi turgan. Z. harakatining ijtimoiy tarkibi xilma-xil boʻlib, ular orasida boy savdogar va tadbirkorlardan tashqari, hunarmandlar va shahar plebey aholisining keng qatlami vakillari, mayda votchinachilar va qoʻshni manzillardagi dehqonlar boʻlgan. Qoʻzgʻalon ikki bosqichga boʻlinadi. 1-bosqichda (1342-1345) amalda hokimiyat boy shaharliklar boʻlgan patritsiylar qoʻlida boʻlib, ular moʻtadil siyosat yuritganlar. Z.ning radikal qismining talablari bajarilmagan. Uning ustiga xalq harakatining kuchayib ketganidan qoʻrqqan boy shaharliklar Z.ga qarshi fitna tayyorlaydi, lekin u fosh etilib, 1345-yilda shaharni yangi qoʻzgʻalon toʻlqini qamrab oldi. Fitna ishtirokchilarining hammasi qatl qilindi, hokimiyat boʻlsa gʻalaba qozongan Z. qoʻliga oʻtdi. 2-bosqich davomida (1345-1349) Fessalonikani Andrey Paleolog boshchiligida Z. partiyasining radikal vakillari boshqardi, qisqa boshqaruvi davrida koʻplab oʻzgarishlar amalga oshirildi. Chunonchi, feodallar va monastirlar qisman musodara qilindi, soliq imtiyozlari cheklandi, aholi ayrim soliqlardan ozod qilindi. Shaharning oʻz-oʻzini boshqaruvi mustahkamlandi. Z. respublikasiga qarshi kuchlarning barchasi Vizantiya imperatori Ioann VI boshchiligida birlashdi, yordamga qoʻshnilar – turklar va serblar chaqirildi. Qattiq qarshilik koʻrsatishiga qaramasdan Z. kuchi sindirildi va Fessalonika respublikasi quladi. Mazkur qoʻzgʻalon Vizantiyada feodallar zulmidan ozod boʻlishga qaratilgan eng oxirgi yirik urunish sifatida tarixga kirdi. (Yana qaralsin: Vizantiyada fuqarolar urushi)"
    },
    {
        "type": "z",
        "name": "Zimmiylar",
        "info": " – gʻayri dinlar. Hayoti, mulki va oʻz e’tiqodlari (lekin ushbu e’tiqodga musulmonlarni jalb qilmaslik sharti bilan) daxlsizligi shartlariga asosan musulmonlarga boʻysunuvchilar (soʻzma-soʻz. Alloh himoyasidagilar’). Zimmiylar qat’iy belglab qoʻyilgan soliqlarni toʻlashga majbur boʻlishgan."
    },
    {
        "type": "o'",
        "name": "Oʻn ikki modda dasturi",
        "info": " – 1525-yilning martda Germaniyadagi qoʻzgʻalonchi dehqonlar tomonidan qabul qilingan 12 moddadan iborat dastur."
    },
    {
        "type": "o'",
        "name": "Oʻrta asrlar",
        "info": " – Gʻarbiy Yevropa tarix fanida ishlatiladigan atama boʻlib, antik davr va ilk yangi davrlarni ajratib turuvchi davr sifatida tushunilgan. Rossiya va Gʻarb medievistikasida uning boshlanish vaqti sifatida german qabilalari sardori Odoakr tomonidan 476-yilda imperator Romul Avgustulning taxt-dan agʻdarish sanasi koʻrsatiladi. Lekin YUNESKOning Insoniyat tarixi ensiklopedik nashrida Oʻ.A. ning boshlanishini islomning paydo boʻlish davri (VII asr boshlari) bilan berilgan. Jahonning turli xalqlari tarixida Oʻ.A. davri shu xalqning tarixiy taraqqiyotidan kelib chiqib turli vaqtlarda boshlanadi. Oʻ.A.ning tugash sanasi borasida ham yakdil qarashlar yoʻq. Oxirga vaqtlarda Oʻ.A. ning tugash davri sifatida Gʻarbiy Yevropada XV asr oxirlari belgilangan. Oʻ.A. lotinchadan medium aevum – oʻrta asr tarzida ilk bor ilmiy adabiyotlarga Italiya gumanistlari tomonidan kiritilgan. XV asrda yashagan tarixchi Flavio Biondo (1453-y) oʻzining Rim imperiyasining qulashidan buyongi tarixi asarida 410-1410-yillarni oʻrta asr deb nomlab, uni gumanistlarning ilhom manbai boʻlgan antik davrdan ajratgan. Gumanistlar nazdida, oʻrta asrlar antik madaniyatning yovvoyilashgan, varvarlashgan davri tuyulgan va tarixga bu xilda yondashuv keyingi asrlarda ham saqlanib qoladi. XVII asrda Germaniyadagi Gall universiteti professori Xristofor Sellarius (Keller) jahon tarixini antik davr, Oʻ.A. va yangi davrga boʻladi. Uning fikricha, Oʻ.A. Rim imperiyasining 395-yilda boʻlinishidan to 1453-yilda turklar tomonidan Konstantinopolni egallaganiga qadar davom etadi. Oʻ.A. shartli ravishda uch davrga boʻlinadi: Ilk Oʻ.A. (V asr oxiri-XI asr oʻrtalari), Yuqori yoki Klassik Oʻ.A. (XI asr oʻrtalari – XIV asr oxiri) va Soʻnggi Oʻ.A. yoki Ilk Yangi Zamon (XIV–XVI asrlar). Albatta bu davrlashtirish shartli ravishda olingan. Koʻpincha hozirda asosan Ilk Oʻ.A. (V asr oxiri – XI asr oʻrtalari) va Rivojlangan Oʻ.A. (XI asr oʻrtalari – XV asr oxiri) davrlariga boʻlinadi."
    },
    {
        "type": "o'",
        "name": "Oʻrta asrlar tibbiyoti",
        "info": " – oʻrta asrlar davrida asosan, hammomchi va sartaroshlar shugʻullangan amaliy tibbiyot. Bunda ular faqatgina ayrim tajribalari asosida davolash ishlarini olib borganlar. Soʻnggi oʻrta asrlar davrida ham dorilar kam boʻlgan sharoitlarda hammomchi va sartaroshlarning mavqeyi yuqori boʻlgan. Sartarosh yoki hammomchi boʻlish qiyin boʻlib, ular sakkiz yillik oʻqishni juda katta ma’suliyatni talab qilgan. Yevropaning ayrim shaharlarida ularni imtihon qilish uchun sex oqsoqollari, shahar kengashi a’zolari va tibbiyot doktorlari ishtirok etishgan. XV asr oxirlarida shaharlarda hammomchi shifokor-jarrohlar sexlarini tashkil qiladi. Oʻrta asrlarda tibbiyot boʻyicha bilim olish juda qiyin boʻlib, odamlar asosan, diniy va sehrli davolarga ishonishgan. XI-XII asrlar sehr-joduga asoslangan tibbiyot tartiblarining toʻliq qoidalari shakllandi. Ular xristian diniy davo tartiblari bilan birlashib ketadi. Shu bilan birga xasta kishilarning muqaddas joylarga borib davo istashlari kuchayib ketgan. Ayrim paytlarda dorivor oʻsimliklardan foydalanishgan. Aksar muqaddas qadamjolarda Iordan daryosidan olib kelingan deb tushuntirilgan suv tarqatilgan. Kasalxonalar ilk oʻrta asrlarda paydo boʻla boshlagan. V asrdan boshlab Benedikt nizomi (Benedikt Nursiyskiy) boʻyicha rohiblar maxsus bilimsiz davolash ishlarini olib borishlari mumkin boʻlmagan. Kasalxonalar faqat kasallarga xizmat koʻrsatmasdan, qashshoqlar, yoʻlovchilar va gʻariblarga ham moʻljallangan. XII asrdan boshlab kasalxonalar dunyoviy kishilar, ayniqsa senorlar va boy shahar-liklar tomonidan ham tashkil qilina boshlagan. XIII asrning ikkinchi yarmidan shaharlar kengashlari kasalxonalarning tashkil qilinishi va ta’minotini oʻz nazoratlariga ola boshlagan. Oʻrta asrlar Yevropa uchun eng xavfli kasallik bubon oʻlati boʻlib, uni birinchi marta genuyalik dengizchilar 1347-yilda olib kelishgan va uch yil davomida butun qit’aga tarqalgan. Kasallik Niderlandiya, Polsha, Chexiya, Vengriya va Rus yerlariga tarqalmagan. XII-XIII asrlardan boshlab Yevropaning Sharq mamlakatlari bilan aloqalarining faollashuvi natijasida kasalliklarni davolashda dorilardan foydalanish ham kuchayib borgan. Dastlab dorilar faqat Sharq mamlakatlaridan keltirilgan boʻlsa, keyinchalik ularni Yevropaning oʻzida tayyorlash ortib borgan. XV asr oxirlarida Yevropada zahm kasalligi tarqalgan. Keyingi asrlarda xristian cherkovi antik davr tabibi Galen (129-199) tomonidan keng targʻib qilingan sogʻlom kishi kasal boʻlmaydi degan tartibni kuchaytira boshlagan."
    },
    {
        "type": "g'",
        "name": "Gʻov tutish",
        "info": " – oʻrta asrlarda feodallarning dehqonlar yerlarini zoʻrlik bilan tortib olishi va dehqonlar oʻz yerlaridan ommaviy ravishda siqib chiqarilishlari natijasida egallangan yerlarni turli xil toʻsiqlar (gʻovlar) bilan oʻrab olish. U ayniqsa XV asr oxiri – XVI asr boshlarida Angliyada yaqqol namoyon boʻldi. Bu davrga kelib qoʻychilik dehqonchilikka qaraganda foydaliroq sohaga aylandi, junga boʻlgan talabning oshib ketishi qoʻylarni koʻpaytirishga boʻlgan ehtiyojni keltirib chiqardi, bu esa oʻz navbatida yaylovlarni kengaytirishni talab qilardi. Aslida Angliyada Gʻ.T. jarayoni ancha oldinroq boshlangan edi. Yerdan mahrum boʻlgan dehqonlar yo arzon haqqa mehnat qiluvchi yollanma ishchilarga yoki boʻlmasa daydilarga aylandi. "
    },
    {
        "type": "sh",
        "name": "Shahar kommunalari",
        "info": " – shaharlarning senorlarga qarshi kurashi davrida muzokaralar olib borish uchun tashkil qilingan muzokarachilar guruhi. Boshqa ma’nosi mustaqillikka erishgan shaharlarning oʻz-oʻzini boshqarish tartibi. Kommuna a’zolari saylab qoʻyilib, ular sud, moliya va boshqa vazifalarni bajarganlar."
    },
    {
        "type": "sh",
        "name": "Shahar maktablari",
        "info": " – cherkovga qarashli boʻlmagan dunyoviy maktablar. Ular asosan, keyingi oʻrta asrlar davrida vujudga kelgan. Dastlab XII asrdan boshlab paydo boʻla boshlagan. Keyinroq ularni gildiya, sex, munisipial, xususiy maktablarga boʻlishgan. Bunday maktablarning oʻquvchilari-shkolyarlar, vagantlar yoki goliardlar deb nomlangan. Maktablarni hunarmandchilik sexlari, savdogarlar gildiyalari va imkoni boʻlgan alohida shaxslar ochishi mumkin edi. Maktablar, asosan, oʻquvchilarning ota-onalari mablagʻlari hisobiga ta’minlangan. Koʻplab oʻquvchilar oʻzlarini ta’minlagan va alohida yashaganlar."
    },
    {
        "type": "sh",
        "name": "Shaharlar ittifoqi",
        "info": " – Gʻarbiy Yevropada shaharlarning oʻz-oʻzini boshqarish huquqining keng tarqalishi davrida oʻzlarining siyosiy jihatdan mavjud boʻlib turishi, faoliyat olib borishi va toʻla erkin boʻlishi uchun tashkil qilingan ittifoqlari. Mazkur jarayon shaharlarning feodallarga qarshi kurashi va shaharlarning kengayishi jarayoni bilan birga borgan. Aksar hollarda shaharlar oʻzlarining iqtisodiy, siyosiy va savdo huquqlarini himoya qilish uchun birlashgan. Ular orasida Germaniyada tashkil qilingan Reyn shaharlari ittifoqi (1381), Shvabiya shaharlari ittifoqi (1376) va Ganza, Italiya shaharlarini birlashtirgan Lombardiya ligasi, Ispaniyada tashkil qilingan ermandadalarni misol sifatida koʻrsatish mumkin."
    },
    {
        "type": "sh",
        "name": "Shampar",
        "info": " – feodal Fransiyasida hosilning ulushi koʻrnishidagi soliq (1/20 dan ¼ gacha boʻlgan). Boshoqli ekinlar, uzum, zigʻir va shu kabilardan olingan."
    },
    {
        "type": "sh",
        "name": "Shatelen/shatlen",
        "info": " (frans. lager, qal’a, qasr, kastelyan) – oʻrta asr ayrim davlatlarida qal’a yoki shunga oʻxshash inshootlar va unga tutash hududlarni nazorat qilish, qoʻriqlashga mas’ul komendant turi. Fransiya va Flandriyada Sh. tituli sohiblari qoʻlida barcha fuqarolik va harbiy hokimiyat toʻplangan, keyinchalik oliy hokimiyat tomonidan ushbu vakolatlar cheklangan. Vaqtlar oʻtishi bilan graf, gersog singari unvon (titul)ga aylangan. Mas. Shampandagi Retel grafligini boshqargan Retel xonadoni vakillari orasida Vitri Sh.i sifatida nomlanganlari bor."
    },
    {
        "type": "sh",
        "name": "Shaxmat taxtasi palatasi",
        "info": " – oʻrta asrlarda Angliyada oliy moliya organining nomlanishi. Dastlab qirollik kuriyasining bir qismi boʻlgan. Pul sanashga qulay boʻlishi uchun Vestminsterdagi mazkur palata joylashgan zaldagi stolning usti shaxmatsimon koʻrinishdagi movut toʻshalganligi uning nomiga asos boʻlib xizmat qilgan. XIII asrda gʻaznachi tomonidan boshqariladigan mustaqil mahkamaga aylangan. Gʻaznachilik (qirollik xazinasiga kelib tushayotgan pullar va hisobot hujjatlari saqlanadigan joy), hisob palatasi a’zolari tojning mansabdor shaxslarining pul hisobotlarini nazorat qilgan. Ular shuningdek, taxtning moddiy manfaatlari talab qilgudek boʻlsa sud taftishini amalga oshirgan. "
    },
    {
        "type": "sh",
        "name": "Shedevr",
        "info": " (frans. chef-d’deuvre – asosiy yumush) – oʻrta asrlarda Gʻarbiy Yevropadagi bir necha shaharlarda sex an’anasiga koʻra, usta yordamchisining oʻz professonal mahoratini koʻrsatish va ustalikka oʻtishi uchun yasashi kerak boʻlgan hunarmandchilik buyumi namunasi."
    },
    {
        "type": "sh",
        "name": "Shelanda",
        "info": " – katta ikki palubali harbiy kema, 150 kishigacha odam ketgan."
    },
    {
        "type": "sh",
        "name": "Sherif",
        "info": " – oʻrta asrlar Angliyasida qirollik amaldori. Lavozim X asrda paydo boʻlgan. Dastlab Sh. qirollik xazinasi uchun pul yigʻish bilan shugʻullangan. Keyinroq graflikda uning vakolati kengaygan. XI asrdan boshlab Sh.larga siyosiy hokimiyat ham berilgan va graflikni moliyaviy, huquqiy, harbiy va ma’muriy–politsiya jihatidan boshqarish topshirilgan. Sh.lar doimo eldermendan keyingi oʻrinda turgan. Siyosiy jihatdan markazlashuv natijasida Sh. oʻzining ahamiyatini yoʻqotgan."
    },
    {
        "type": "sh",
        "name": "Shevaj",
        "info": " (frans. bob) – oʻrta asrlar Fransiyasida servlar tomonidan toʻlangan yillik jon soligʻi. Senorga shaxsiy qaramlikning ramzi sifatida qaralgan. XIII-XIV asrlarda qaram dehqonlarning ozodlikka chiqishi bilan deyarli yoʻq boʻlib ketgan. Fransuz inqilobi (1789-1793) natijasida toʻliq bekor qilingan. "
    },
    {
        "type": "sh",
        "name": "Shevalye",
        "info": " – oʻrta asrlar Fransiyasida dvoryanlik unvoni."
    },
    {
        "type": "sh",
        "name": "Shlyaxta",
        "info": " (polyak, nemis. urugʻ) – Polsha qirolligi, Buyuk Litva knyazligi va 1569-yilgi Lyublin uniyasidan keyin Rech Pospolitada va bir qancha davlatlarda imtiyozli tabaqa. Polshada Sh. dastlab harbiy tabaqani, qirol qoʻshinining asosiy jangovar qismi boʻlgan ritsarlarni tashkil qilgan. Borgan sari davlat ularga koʻplab imtiyozlar berishi natijasida ular monarxiyaning keyingi hayotini belgilab beruvchi kuchga aylandi."
    },
    {
        "type": "sh",
        "name": "Shtaufenlar",
        "info": " – 1138-1268-yillarda Germaniya qirollari va Muqaddas Rim imperiyasi imperatorlarining sulolasi. Fridrix I Barbarosa, uning oʻgʻli Genrix VI , Genrixning oʻgʻli Fridrix II, Fridrix II ning oʻgʻli Konrad IV ushbu sulola vakillari hisoblanadi. Germaniyada Sh. boshqaruvi davrida markaziy hokimiyat kuchsizlangan, mahalliy hokimliklarning mustaqillik uchun kurashi kuchaygan. Sh. Shimoliy Italiya shaharlari va Rim papasi bilan urushlar sababli faol siyosat olib borgan. Sh.ning papa bilan nizoga borishi ularni inqirozga uchratgan. 1268-yilda papa Kliment IV ning buyrugʻiga binoan Fridrix II ning vorisi 14 yoshli Konrad va xonadoning boshqa vakillari qatl etilgan."
    },
    {
        "type": "sh",
        "name": "Shvabiya",
        "info": " – ilk oʻrta asrlarda allemanlar yashagan hudud; X asrdan gersoglik (dastlab Alemaniya deb atalgan); oʻz tarkibiga Vyurtemberg, Baden, Elzas hududlarini hamda Bavariya, Shveytsariya va Italiyaning bir qismini qamrab olgan. XIII asrda diniy va dunyoviy knyazliklarga boʻlinib ketgan."
    },
    {
        "type": "sh",
        "name": "Shvabiya ittifoqi",
        "info": " – Germaniya janubi-gʻarbidagi magnatlarining harbiy-siyosiy birlashmasi. 1488-yil fevralda Eslingenda (Shvabiyada) imperiya ritsarlari va imperiya shaharlari oʻrtasida tuzilgan. Keyinchalik unga Mayns, Triris, Pfals kurfyuristlari, Gessin landgrafi, Bavariya gersogi va boshqalar qoʻshilgan. Sh.I. mamlakatni markazlashtirish uchun bir necha islohotlar amalga oshirish uchun kurash olib borgan. 1533-yil oxiri – 1534-yil boshida tarqab ketgan."
    },
    {
        "type": "sh",
        "name": "Shvank",
        "info": " – oʻrta asr nemis shahar adabiyoti janri. Fransuzlarning fabliosiga oʻxshash. U asosan bir oz kulgili qoʻshiqlardan, nasr va satiradan iborat boʻlgan. Sh. XIII asrda Germaniyada vujudga kelgan. Avstriyalik shoir Shtrikera (XIII asr oʻrtasi) ijodida rivoj topgan. "
    },
    {
        "type": "sh",
        "name": "Shveytsariya ittifoqi",
        "info": " – XIII asrda Muqaddas Rim imperiyasi hududida tashkil topgan davlat. Rasmiy tashkil topgan sanasi sifatida 1291-yil 1-avgust – Uri, Shvis, Untervaldenning gabsburglarga qarshi kelishuv (Umrbod ittifoq nomini olgan) imzolagan kuni deb hisoblashadi. Ammo Sh.I. amalda kantonlarning Bryunenda (1315-yil 9-dekabrda) imzolagan kelishuvidan soʻng shakllangan. XV asr oxiriga kelib Sh.I. tarkibiga 10 ta kanton, 10 ta ittifoq yeri, fogtlik va ikkita toʻla mustaqil boʻlmagan hudud kirgan."
    },
    {
        "type": "ch",
        "name": "Chashniklar",
        "info": " – guschilarga qarang."
    },
    {
        "type": "ch",
        "name": "Chasoslov",
        "info": " (vaqtlar kitobi) – duolar yozilgan cherkov kitobi. Duolar kitobi sifatida Ch. XIII asr oxirida paydo boʻlgan. Ch. oʻz ichiga kalendar, Yevangaliyadan parchalar, paygʻambarlar haqidagi kitobdan parchalar, Bibi Mariya va Isoning duolarini qamrab olgan. Buyurtmachilarning talablariga binoan istalgan matnni ilohiy harakterda bayon etgan. Ch. oilani asrashni, nasl qoldirishni va bolalarni bilimli qilib tarbiyalashni targʻib qilgan. Qoʻlyozmaning koʻplab oʻrinlarida egalari tomonidan muhim oilaviy va bayram kunlari ham yozib qoldirilgan. Ch. XIV-XV asrlarda juda ommalashgan."
    },
    {
        "type": "ch",
        "name": "Chelyad",
        "info": " – Kiyev Rusida xizmatkor, asirga olingan qul."
    },
    {
        "type": "ch",
        "name": "Cherkov",
        "info": " (yunon. kyriake – xudoning uyi) – dindorlarning oʻzini oʻzi boshqarish jamiyati. Barcha e’tiqodning boshqaruvi ruhoniy qoʻlida boʻlishi asosida shakllangan. Dastlabki xristian jamoalari jamoaviy shaklda boʻlib, uning tepasida ruhoniy turmagan. II-III asrlarga kelib Ch. xristianlar tomonidan barcha joyda tashkilot sifatida tan olindi. Ilk oʻrta asrlarda sobiq Gʻarbiy Rim imperiyasi hududida bir necha Ch.lar mavjud edi (Rim, Frank, Shimoliy Afrika, Milan, Ispan, Irland va boshqalar). Rivojlangan oʻrta asrlarga kelib, boshqa hududlarni bosib olinishi, Rim papaligiga buysundirilishi sababli katolik (rim-katolik) Ch.i yuzaga keldi. Vizantiya namunasidagi xristianlikni bolgarlar, serblar, sharqiy slavyanlar qabul qildi. Vizantiya imperiyasi qulashi bilan mustaqil provoslav Ch.i shakllandi. Xristian dini 1054-yilda katolik va provoslav oqimiga boʻlindi."
    },
    {
        "type": "ch",
        "name": "Cherkov davlati",
        "info": " – feodalizm davrida vujudga kelgan va burjua inqiloblari davrida yoʻq boʻlgan davlat. Unga katolik cherkovining vakillari (papa yoki yepiskop) boshchilik qilishgan. Rim papaligidan tashqari Yevropadagi ma’lum boʻlgan Ch.D.lari: Ravenna, Kyoln, Mayni, Myunster va boshqalar boʻlgan. Oʻrta asrlarda ular soni bir necha yuztani tashkil etgan. German xalqining Muqaddas Rim imperiyasidagi diniy kurfyuristlar Ch.D. sifatida XVIII asr oxirigacha muhim rol oʻynagan."
    },
    {
        "type": "ch",
        "name": "Cherkov boʻlinishi",
        "info": " (1054-yil) – xristian cherkovidagi yirik boʻlinish. Natijada cherkov Sharqiy (pravoslav) va Gʻarbiy (katolik) qismlarga boʻlingan. Cherkovdagi boʻlinish aslida IV asr oxirlarida imperiyaning ikkiga Gʻarbiy va Sharqiy qismlarga boʻlinishi sababli yuz bergan. Bu jarayon Vizantiya va Gʻarbiy Yevropada xristian cherkovining alohida taraqqiy etishiga olib kelgan. Imperiyaning ikkiga boʻlinishidan keyin Rim va Konstantinopol yepiskoplari oʻrtasida yetakchilik uchun raqobat boshlangan. Oʻrta asrlarning keyingi davrida ibodat tillarida ham oʻzgarish yuz berib, gʻarbda lotin va sharqda yunon hamda mahalliy tillarda ibodat qilishgan. Yevropada butun kaft bilan, Vizantiyada esa uchta barmoq bilan choʻqingan. Gʻarbiy Yevropada barcha ruhoniylar qat’iy selibatga amal qilishsa, Vizantiyada yepiskoplardan tashqari barcha ruhoniylar oila qurishi mumkin boʻlgan. Sharqda rohiblik ordenlari mavjud boʻlmagan. Rim papasi va Konstantinopol patriarxi oʻrtasidagi ziddiyat XI asr oʻrtalarigacha davom etgan. Mas. 858-yilda tan olinmagan papa Nikolay I va Konstantinopol patriarxi Fotiylar Bolgariya xristianlarini boʻysundirish masalasida bir birlarini anafema qilishgan. 1054-yilda Janubiy Italiya yuridiksiyasi masalasida papa Lev IX va Konstantinopol patriarxi Mixail Kerulariylar bir-birlarini ayblashadi. Papa oʻz legatini patriarx oldiga yuboradi va Avliyo Sofiya ibodatxonasida ibodat paytida altarga kelib, uning cherkovdan chetlashtirilganligini e’lon qiladi. Patriarx ham zudlik bilan sobor chaqirib, unda papaga anafema yuboradi. Har ikki tomonning anafemalari 1965-yildagina bekor qilingan. Cherkov ikkiga boʻlingandan keyin vizantiyaliklar qadim madaniyat va an’analarda Rimning davomchisi, Gʻarbiy yevropaliklarni esa varvarlarning avlodlari sifatida koʻrsatishgan. 1204-yilda salbchilar tomonidan Konstantinopolning egallanishi ikki cherkov oʻrtasidagi dushmanlikning yaqqol koʻrinishi boʻlib qolgan."
    },
    {
        "type": "ch",
        "name": "Cherkov doktori",
        "info": ", cherkov oʻqituvchisi – oʻrta asrlarda va keyinroq papa tomonidan cherkov oldidagi alohida xizmatlari uchun beriladigan unvon. Mas. 1295-yilda Grigoriy I Buyuk, Amvrosiy Mediolanskiy, Avgustin va Iyeronimlar Ch.D. unvonini olishgan."
    },
    {
        "type": "ch",
        "name": "Cherkov maktablari",
        "info": " – katta monastirlar, yepiskoplik kafedralari, cherkovlar va boshqalar qoshidagi maktablar. Gʻarbiy Yevropada xristian dinining kirib kelishi bilan shakllangan. Uzoq vaqt davomida Ch.M. ta’lim berishda yagona markaz boʻlib qolgan. Ular xristian cherkovi diniy rahnomalarning koʻmagida ochilgan. Ularda davlat va cherkov uchun aqlli odamlar tayyorlab berilgan. Soʻnggi oʻrta asrlar davriga kelib, ta’limda tabaqalanish boʻlganligi bois katta monastirlar va yepiskop kafedralarida monastir, yepiskop va qavmga oid Ch.M. yuzaga keldi. Monastir maktablari Gʻarbdagi monastir asoschisi Benedikt Nursiyning nizomi qabul qilinishi bilan yuzaga keldi. Bu nizomga koʻra rohib bir daqiqasini ham bekor oʻtkazmasligi kerak edi. Ishdan boʻsh vaqtida kitob oʻqishi yoki yozishi kerak. Chunki monastirni tugatayotgan har bir shaxs aqlli va bilimdon boʻlib chiqishi kerak. Shundan soʻng monastir qoshida maktab ochish gʻoyasi shakllangan. Keyinroq, VIII asrda Buyuk Karl maxsus Ta’lim haqida kapitulyariy (787) chiqardi. Unga koʻra har bir sobor (yepiskop kafedrasi qoshida) va monasitr qoshida maktab ochish belgilandi. 796-yilda karolinglar akademiyasi boshligʻi Alkuin Turdagi avliyo Martin monastiri qoshida mashhur boʻlgan maktabga asos soldi. Sant-Gallen, Lorsh monastirlar qoshidagi, Korbye, Lion, Fulde va Fleri-syur-Luaredagi maktablar bir qadar mashhur boʻlgan. Bu maktablarda din vakillari tayyorlangan. Maktablarda oʻqish, yozish, Bibliya tarixi, qoʻshiq kuylash va lotin tilida ibodat qilish oʻrgatilgan. VIII asrga kelib yeparxiylarning markazida yepiskoplik (sobor yoki kafedra) maktablari – yuqori saviyadagi maktablar turgan. Ularda Yetti erkin sa’nat va Muqaddas bitiklar oʻqi-tilgan. Bir necha maktablarda klassik (mumtoz) ta’lim oʻrgatilgan. Ammo toʻliq klassik ta’lim berish taqiqlangan. Quyi tabaqadagi qavmiy (alohida cherkov qoshida) yoki oddiy maktablarda asosan oʻqish va yozish oʻqitilgan. Rivojlangan va soʻnggi oʻrta asrlar davriga kelib, qashshoqlik ordenlarining tashkil topishi natijasida monastir, qavmiy va sobor maktablaridan tashqari ular qoshida ham Ch.M. ochilgan. Ularda oʻqish bepul boʻlgan. Katta oʻqituvchilar oʻzlarining mehnatlari uchun benefitsiy tarzida haq olgan. Oʻrta asr shaharlarining rivoj topishi bilan dunyoviy ilm-fanga boʻlgan ehtiyoj ortib, cherkovga qarashli boʻlmagan maktablar ham shakllangan. Ularda huquq, tibbiyot, texnika fanlari kabi shahar aholisi uchun zarur fanlar oʻqitilgan. Bu kabi maktablarning yuzaga kelishi ta’limda cherkovning monopoliyasiga barham bergan."
    },
    {
        "type": "ch",
        "name": "Chinkvechento",
        "info": " (ital. cinguecento. soʻzma soʻz besh yuz, aslida 1500 yillar) – XVI asrning italyancha nomlanishi. "
    },
    {
        "type": "ch",
        "name": "Chinsh",
        "info": " – senz, feodalga qaram dehqon tomonidan belgilangan rentani pul bilan toʻlash shakli. Ch. toʻlaydigan dehqonlar Fransiyada senzitariylar, Angliyada senzuariylar, Germaniya va Chexiyada chinsheviklar deb atalgan. "
    },
    {
        "type": "ch",
        "name": "Chompi",
        "info": " (ital.) – Florensiya va Italiyaning boshqa shaharlaridagi manufaktura ishchilari, jun tituvchilar. Ogʻir mehnat sharoiti, kam miqdordagi haq, yuqori jarimalar sababli Ch.larning bir necha qoʻzgʻalonlari boʻlib oʻtgan. 1345-yilda Florensiyada jun tutuvchi Chuto Brandin boshchiligida birinchi qoʻzgʻaloni roʻy bergan. Ammo bu birinchi qoʻzgʻalon bostirilgan. 1378-yilda (22-iyundan 31-avgustgacha) Florensiyada Ch.larning yangi qoʻzgʻaloni koʻtarildi. Unga kambagʻal hunarmandlar ham qoʻshilishgan. Qoʻzgʻalonchilar oʻzlarining ahvolini va siyosiy holatini yaxshilashni, oylik maoshni 50 % ga oshirishni, ishchilar nomi bilan yangi sex ochishni, oʻzga elli mansabdorlarning huquqlarini qisqartirishni talab qilishgan. Ch.lar oʻzlarining noroziliklarini semiz popolanlarga va shahar feodallariga qarshi qaratdi. 21-iyulda ular qamal yoʻli bilan podesta saroyini – shahardagi sud va harbiy hukumat qarorgohini egallashdi. 22-iyulda sinoriya qasrini ham egallashadi. Qoʻzgʻalonchilar Mikel di Lando boshchiligida yangi Sinoriya tuzadilar. Yangi hukumatga Landodan tashqari ikkita Ch., uchta mayda hunarmandlar vakili va uchta semiz popolan kirdi. Uchta sex tashkil etildi. Yangi hukumatni himoya qilish uchun 1500 kishilik arbaletchi qoʻshini tuzildi. 29-avgustda Bartolo di Yakopo boshchiligida yangi hukumat saylandi. 31-avgustda di Lando qoʻzgʻalonchilarni Sinoriyaga toʻpladi va ularni tarqab ketishga undadi. 5-sentabrga kelib qoʻzgʻalonning asosiy rahbarlari Domeniko di Tuchcho va Matteo Salvi qatl etildi."
    }
]